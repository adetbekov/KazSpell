Олар өз өмірін басқарумен ғана шектеліп қалмай, өзіне дейінгі заманнан да еншісін алады, оның игілігін көреді. Тек көкірегі ояу адам ғана осы бір қасиетті ілімді қалдырып кеткен данышпандардың біз үшін жасап, біздің өміріміз үшін сүрлеу салып кеткенін мойындайды. Сенека КІРІСПЕ Римнің әйгілі императорының күнделіктері, Римдегі ең үздік драматург әрі саяси қайраткердің жеке хаттары, бұрын құл болып, елден қуылып, кейін әйгілі ұстазға айналған жанның дәрістері – баға жетпес құжаттар. Олар арада екі ғасыр өтсе де сақталған. Бұл жазбалар не туралы? Түсініксіз, көне құжаттардың біздің өмірімізге қатысы болуы мүмкін бе? Жауабы: иә. Одна адамзат тарихындағы ең парасатты сөздер жазылған. Осының бәрі – антикалық философияның – « стоицизм » деп аталатын ілімінің сан қыры. Ол бір кездері Батыста ізгілікке талпынған байдың да, кедейдің де қызығушылығын туғызған ең танымал ілімнің бірі болған. Алайда ертеде көпшілікке маңызды болған дүниетаным ғасырлар өткен сайын біртіндеп жойыла бастады. Даналықтың түп-тамырын іздеп зерттейтіндер болмаса, стоицизмнен көп адам бейхабар немесе оны жете түсінбейді. Жалпы, « стоик » деген сөздің мағынасы өте күрделі.
Қарапайым адам үшін ол дүниетанымды өзгертуге бағытталған өмір салты немесе эмоцияға берілмеу деген сөздің қысқаша атауы. Философия деген сөзді естігеннен-ақ күйгелектеніп, зерігіп шыға келетін жандардың көбін ескерсек, « стоицизм философиясы » деген түсінікті күнделікті өмірде қолдану былай тұрсын, тіпті зерттеуге, үйренуге ешкімнің зауқы соға бермейтіні анық. Бұл салаға түк қатысы жоқ сыншы Артур Шопенгауердің өзі « Стоицизмнің шырқау шыңына пайымдау қабілеті бар адам жете алады! » деп сипаттаған соң, философияның қай қадірі қалды дейсіз? Бұл кітаптың мақсаты – академиялық ғылымның эзотерикалық саласын насихаттау емес, адам өмірінің мәні саналатын, өзін басқаруға, табандылық пен даналыққа қол жеткізуге көмектесетін құрал стоицизмның заңды мәртебесін қайтару, оның орнын айқындап беру. Әрине, көптеген ұлы адамдар стоицизмді дұрыс түсініп қана қоймай, сонымен қатар оны өмірде қолдануға талпынды. Олар: Джордж Вашингтон, Уолт Уитмен, Ұлы Фридрих, Эжен Делакруа, Адам Смит, Иммануил Кант, Томас Джефферсон, Мэтью Арнольд, Амброз Бирс, Теодор Рузьвельт, Уильям Перси, Ральф Уолдо Эмерсон. Осы адамдардың әрқайсысы стоицизм өкілдерін зерттеумен қатар, олардан қалған нақыл сөздерін әңгімесіне қосып, тәнті болды.
Антикалық стоиктердің ешбіреуі қатардағы адам емес. Бұл кітапта кездестіретін Марк Аврелий, Эпиктет, Сенека – бұрын құл болып, елден қуылып, кейін әйгілі философия ұстазына айналған, Адрианның досы, Римнің ең үздік драматургі, саяси қайраткері – Рим императорына қатысы болған адамдар. Стоицизм өкілдерінің ішінде сый-құрметке бөленген саясаткер, кіші Катон; табысты саудагер Зенон ( саудагерлердің арасынан да бірнеше стоик шыққан ); бұрын жұдырықтасумен айналысқан, кейін Зеноннан сабақ алу үшін түнімен су тасыған жауынгер Клеанф; Клеанфтың жүгірумен шұғылданған шәкірті, 700-ден астам кітабы болғанына қарамастан, еңбектері түгелдей дерлік жойылып кеткен Хрисипп; көп саяхат жасаған Посидоний; Эпиктеттің ұстазы – философиядан дәріс оқыған – Гай Музоний Руф және басқалар бар. Бүгін ( әсіресе The Obstacle is the Way ( Кедергіден – келешекке ) [ 1 ] кітабы басылып шыққаннан бері ) стоицизм New England Patriots және Seattle Seahawks [ 2 ] клубтарының жаттықтырушылар штабынан бастап, рэпер LL Cool J және журналист Мишель Тафойядан да кең ауқымды аудитория жинады. Сондай-ақ көптеген кәсіби спортшылардың, бас директорлардың, хедж-қор басқарушыларының, суретшілердің, басшылар мен қоғам қайраткерлерінің назарын аударды. Бұл табысты адамдар стоицизмнен не тапты?
Көп нәрсе. Ғалымдар көбінесе стоицизмге қазіргі заманда қызығушылық туғызбайтын көне тәсіл ретінде қарайды. Дегенмен іскер адамдар қарбалас және қызықты өмірге қажетті күш пен табандылықты стоицизмне тауып отыр. АҚШ-тың Азаматтық соғысына қатысқан журналист Амброз Бирс жас жазушыға: « Стоиктердің еңбектерін оқу – құдайлармен терезең тең болуды үйретеді », – десе, суретші Эжен Делакруа ( Liberty Leading the People ( Халықты жетелеуші бостандық ) деп аталатын әйгілі картинаның авторы ) стоицизмді « жұбаныш-дін » деп атаған. Олар мұны өз тәжірибесіне сүйеніп айтқан. Бұл айтқандардың Азаматтық соғыста түгелдей қаранәсілді жауынгерлерден жасақталған алғашқы америкалық полкқа қолбасшы болған, Эпиктетті ерекше есте қаларлықтай етіп аударған ержүрек аболиционист, полковник Томас Хиггинске де қатысы бар. Ал 1927 жылғы [ 3 ] топан судан адамдарды құтқарған, ұлан-ғайыр плантацияның қожайыны әрі жазушы Уильям Персидің өмірдегі ұстанымы: « Ақырзаман болса да, тек ол ғана ( Марк Аврелийдің патшалығы ) мызғымай тұрады » [ 4 ]. Венчурлық инвестор Тим Феррис стоицизмді « мінсіз дербес операциялық жүйе » деп сипаттаған. Мұны басқа да беделді басқарушылар мақұлдайды. Оның ішінде Conde Nast журнал баспасының Директорлар кеңесінің төрағасы Джонатан Ньюхаус та бар.
Алайда стоицизм бәрінен бұрын соғыста көбірек қолданылған сияқты. АҚШ-тың ең жоғары әскери атағы – Құрмет медалінің иегері Джеймс Стокдейл 1965 жылы Вьетнамда атып түсірген ұшақтан парашютпен секіріп, ұзақ жыл қапаста азап шеккенде [ 5 ] кімнің атын аузынан тастамады? Әрине, Эпиктеттің. Ұл Фридрих XVIII ғасырда шайқасқа аттанғанда қоржынына стоиктердің еңбектерін салып алған екен; біздің замандасымыз генерал Джеймс Мэттис те дәл солай істеген: Америка әскері Парсы түбегінде, Ауғанстанда және Иракта әскери операциялар жүгізген кезде өзімен бірге Марк Аврелийдің Meditations ( Ойлар ) кітабын алып жүрген. Ұлы Фридрих пен Мэттис – теоретик-профессор емес, практиктер. Олар стоицизмнің қолданбалы философия екенін түсініп, мақсатқа жеткісі келетіндер үшін өте қолайлы құрал екенін білген. ГРЕЦИЯ МЕН РИМНЕН БҮГІНГІ КҮНГЕ ДЕЙІН Китиондық Зенон б.з.д. III ғасырда Афинада стоицизмді философиялық мектеп ретінде қалыптастырды. Мектептің атауы гректің stoa сөзінен алынған және « дәліз-галерея » деген мағынаны білдіреді. Зенон бастапқыда шәкірттерімен сол жерде сұхбат құрған. Стоицизм болса, біз Эпиктеттің айтқан « саналы таңдауымыздан » басқа дүнилерді бақылай алмаймыз деп үйретеді.
Осылайша философ бізді кейбір оқиғаларды өзгертуге шамамыз жетпейтінін мойындап, оларға дұрыс баға беруге және олар бізді қанша жерден қателесуге мәжбүрлесе де, саналы түрде әрекет етуге шақырады. Ежелгі стоицизм басқа антикалық мектептер сияқты бәрін тұтас қамтитын философияға едәуір жақындау. Ол мектептердің атаулары еміс-еміс қана есімізде. Олар: эпикуреизм, кинизм, платонизм, скептицизм. Стоицизмді жақтаушылар әртүрлі тақырыптарды талқылаған. Оның ішінде физика, логика, космология да бар. Стоицизм өкілдері жақсы көріп талқылайтын тақырып – бұлардың әрқайсының мән-мағынасын жеміс ағаштарымен салыстыра отырып ашу. Мысалы, физика – ағаш, логика – қоршау, ал этика, яғни қалай өмір сүру туралы ұғым – піскен жеміс. Алайда стоицизм даму барысында, негізінен, екі салаға: логика мен этикаға негізделді. Грециядан Римге жеткен стоицизм қолданысқа әлдеқайда қолайлы болды. Іскер римдіктердің сындарлы өміріне сәйкестендірілді. Марк Аврелий кейінірек бір сөзінде: « Философияны армандап жүріп, бір сопыға жолығып, силлогизмді жіктеп отыратын қайдағы бір қияли адамдарға тап болып, ғаламнан тыс дүниелерді зерттеп кетпегеніме қуаныштымын », – дейді. Марк Аврелий Эпиктет пен Сенека сияқты қазіргі кезде де жауабын таппаған сұрақтар мен мәселелерге көбірек мән берген.
Яғни қайтсек жақсы өмір сүреміз? Ашуға не амал бар? Адамзаттың, жалпы тіршілік иелерінің алдында қандай міндеттерім бар? Ажалдан неге қорқамын? Қиын жағдайда не істеу керек? Жетістікке жеткенде немесе қолыма билік тізгінін ұстағанда қарапайымдылықты қалай сақтап қаламын… Мұның бәрі абстрактілі сұрақтар емес. Стоицизм өкілдері өз еңбектерінде, лекцияларында, жеке хаттары мен күнделіктерінде осы сұрақтардың практикалық жауабын табуға тырысқан. Түптеп келгенде, олар үш маңызды ілімнің төңірегінде орындалатын жаттығулар мен мәтіндерді тізіп шығатын. Ерік-жігер ілімі ( Бірдеңені өзгертуге шамамыз жетпесе, не істейміз? Қалай анық ойлап, сенімді сөйлейміз? Тиімді, дұрыс әрекет етеміз. Ал ерік-жігерімізді пайдаланып, әртүрлі жағдайда қалай әрекет ету керектігін түсініп, даналыққа жетеміз. Стоиктер өздерінде және замандастарында осы қасиеттерді нығайту арқылы табандылыққа, мақсаттың айқындылығына қол жеткізіп, тіпті бақытты болатынын айтады. Аласапыран антикалық әлемде пайда болған стоицизм заманауи өмірдің сәт сайын құбылып тұратын болмысына бейімделіп, күнделікті қолдануға арналған бірқатар практикалық тәсілдерді ұсынды. Заманауи әлем мен антикалық қызылды-жасылды галерея – Афина агорасындағы безендірілген стоалар, Форум [ 8 ] және Рим сотының арасы жер мен көктей болып көрінуі мүмкін.
Алайда стоиктер өздерін ұмыттырмас үшін бар күш-жігерін салыпты ( « 10 қарашаны » қараңыз ): олар ата-бабасына таныс қиындықтарға тап болады, болашақ адамзаттың жойылу табиғатын әдейі өзгертпейді. Олар « бір күннің бір күніңе ұқсас » деп айтуды ұнататын. Бұл сөз әлі де маңыздылығын жоймаған. Яғни бұл сөз біздің дәл қазіргі өмірімізді меңзейді. ФИЛОСОФИЯЛЫҚ ӨМІРГЕ АРНАЛҒАН Қазір біреуіміз күйзелісте жүрміз. Енді біріміздің артымызға бұрылып қарауға уақытымыз жоқ. Әлдекім енді ата-ана атанып, жаңа міндеттеріне мойынсұнуға тырысып жүр. Енді біреу жаңа кәсіпорын ашып, басы қатып отыр. Ал енді біреудің жолы болып, қолына биліктің тізгінін ұстаса, келесі адам тәуелділіктен арыла алмай әуре. Тағы біреу өлердей ғашық. Енді бір адам кемеліне келіп, бейнетінің зейнетін көруге асық. Бір адам өте белсенді, бос уақыты жоқ болса, енді бірі жұмыссыз, екі қолы алдына сыймай бос жатыр. Қандай жағдай болса да, басыңыздан қандай күй кешсеңіз де, стоиктердің даналығы сізге көмекке келеді. Көп жағдайда стоиктер жоғарыда аталған мәселелерді термин ретінде қарастырған. Бұл мәселенің қазір де өзекті болуы таңғаларлық жайт. Осы кітапта дәл осы жайттарға тоқталып өтсек деп отырмыз.
Біз сол заңдылықтарға жүгіне отырып, кейінгі стоицизмнің басты үш өкілі: Сенеканың, Эпиктеттің және Марк Аврелийдің дана сөздерінің іріктелген аудармасын ұсынып отырмыз. Сонымен қатар стоа философиясының ұстаздары: Зенонның, Клеанфтың, Хрисипптің, Гай Музоний Руфтың және Гекатонның бірнеше нақыл сөздерін мысалға келтіреміз. Стоиктердің еңбегі танымалдығы бірде шарықтап, бірде құлдырағанына қарамастан қашанда өзектілігін жоғалтқан емес. Бұл кітапта біз оны түзеп, күзеп, қазіргі заманға ыңғайлап, жаңғыртатын ниетіміз жоқ ( онсыз да бірнеше тамаша аудармасы бар ). Есесіне өте ыңғайлы, қолжетімді және бір-біріне байланысты формадағы кең ауқымды ұжымдық стоицизм даналығын жүйелеп ұсынуды мақсат еттік. Қажет болған жағдайда еңбектердің толық түпнұсқасын оқуға болады. Уақыты аз оқырмандарға осы кітаптарға негіз болған философтар сияқты пайдалы кітаптарды ұсынуға тырыстық. Стоа дәстүрі бойынша, маңызды сұрақтар туғызуға ықпал ететін материал қостық. Бүкіл материал үш « ілімге » бөлінеді ( таным, әрекет, ерік ), ал қосымшада осы ілімдер шеңберіндегі маңызды тақырыптар қамтылған. Сіз кітапта әр ай белгілі бір тақырыпты сипаттайтын, ал әр күн ойлаудың және әрекет етудің жаңа тәсілін ұсынатынын көресіз.
Мұнда стоиктер зерттеген саланың бәрі қамтылған: ізгілік пен зұлымдық, ажал, эмоциялар, талдау, батылдық, дұрыс әрекеттер, мәселенің шешімі, қабылдау, ойдың анықтығы, прагматизм, ашық ойлау және борыш. Таңғы және кешкі рәсімдерді алғаш жүзеге асырған да стоиктер. Бүгінгі күнге таңертең дайындалып, ертеңгі күн жайында кешке ойлаған. Біз бұл кітапты кез келген жағдайда пайдалы болсын деген оймен жаздық. Қарапайым жылдың әр күні үшін бір ой, кәбиса жыл үшін қосымша бір ой. Қаласаңыз, оны ойыңызды түртіп қоюға арналған дәптер деп есептеңіз ( « 21 қаңтарды », « 22 қаңтарды » және « 21 желтоқсанды » қараңыз ). Антикалық стоиктер бұл тәсілді жиі пайдаланған. Ал күнделік жазатындар үшін осы кітаптың сенімді серігі – « Стоицизм күнделігін » шығардық. Кітапты қай күннен бастап оқысаңыз, сол күнге арналған беттен бастап оқуға кеңес береміз. Сосын күнтізбеге сай жалғастырып, одан кейін басына – жаңа жылға оралу қажет. Оқырмандардың көпшілігі кітапты бір деммен оқып шығып, мәтінмен екінші рет танысқан кезде күн сайын рақатқа бөленгенін жазады. Кітапты қалай оқысаңыз да – бәрібір. Ол құндылығын жоғалтпайды.
Философияның мәніне практика арқылы жетудегі мақсат – жақсырақ өмір сүруге көмектесу. Сенеканың сөзін басқаша жеткізсек, бұл кітапта кәдеге жарамайтын бірде-бір сөз жоқ. Солай болады деген үміттеміз. Сол үшін де сізге осы кітапты ұсынып отырмыз. I БӨЛІМ. ТАНЫМ ІЛІМІ ҚАҢТАР: АНЫҚ ОЙ 1 қаңтар БАҚЫЛАУ МЕН ТАЛДАУ Өмірдің басты мақсаты айқын. Ол – жағдайды анықтау және жіктеу. Сонда мен еркімнен тыс сыртқы және тікелей өзім таңдау жасай алатын дүниелер бар екенін нақты айта аламын. Ад жақсылық пен жамандық қайда? Ол менің еркімнен тыс сыртқы әлемде емес, менің ішкі, жеке таңдауымда. Discourses ( Сұхбаттар ). Өзіміз ықпал ете алатын және ықпал ете алмайтын дүниелердің аражігін анықтау. Егер рейс ауа райының қолайсыздығынан кейінге қалса, әуе компаниясының өкіліне қанша айғайласаңыз да, қоқан-лоқы көрсетсеңіз де, дауылды тоқтата алмайсыз. Бойым ұзарса немесе аласарса деп қанша тілесеңіз де, бұл тілегіңіздің орындалмайтыны анық. Басқа елде де дүниеге келе алмайсыз. Қанша қалап тұрсаңыз да, өзі қаламаса, бір адамды өзіңізге ғашық ете алмайсыз. Ол аз десеңіз, осы қол жетпес арман-мақсатқа текке жұмсаған уақытыңызды өзгертуге болатын нәрсеге жұмсауға болатынын байқайсыз.
Бір кездері жасаған таңдауын немесе біреуге тигізген зиянын қайтара алмайды. Алайда дәл қазір бар күшін салып, болашағын өзгерте алады. Эпиктет айтқандай, дәл қазір дұрыс таңдау жасай алады. Бұл бізге де қатысты. Егер қолымыздан не келетінін, құзырымыз неге жететінін анықтау үшін ойымызды жинақтай алсақ, онда бақытты болып қана қоймай, сонымен қатар жеңіске жете алмайтын шайқас күрескерлерінің қасында анағұрлым басымдыққа ие болар едік. Шын мәнінде білім қуған адам өзіне лайықты нәтижеге қол жеткізеді. Олар: сабыр, көзсіз батылдық, еркіндік. Бұл жерде еркін адам ғана білім ала алады деп айтқан тобырға емес, тек білім алған адам ғана еркін бола алады дейтін философтардың сөзіне сенген жөн. Эпиктет. Discourses ( Сұхбаттар ). Жалпы, адам кез келген кітапты не үшін оқиды? Ақылды болып көріну үшін де, ұшақта ішің пыспасын деп те, естігің келетін нәрсені есту үшін де емес. Бұл қажеттіліктерді өтеудің басқа да көптеген жолдары бар. Сіз бұл кітапты өмір сүруді үйрену үшін қолға алдыңыз. Себебі сіз бұрынғыға қарағанда еркіндеу, батылдау болғыңыз келеді. Жан тыныштығына қол жеткізгіңіз келеді.
Адам ұлы адамдардың даналығын оқып, толғану үшін білім алмайды. Білім алудың мақсаты басқа. Философияны зерттеуден немесе кітап оқудан гөрі, теледидар көріп, үздіксіз тамақ жеуге көңіліңіз ауған кезде, осыны міндетті түрде есіңізге алыңыз. Білім – бәрінен бұрын өз-өзіңді тану. Ал бұл – еркіндік. Бекерге қамығу, орынсыз күлу, көрсеқызарлық, өтірік мүләйімсу қанша күш-қуатыңнан айырғанын есіңе түсір. Есептеп көр, сонда ғана жүз жасқа келіп, мерзіміңнен бұрын өліп бара жатқаныңды ұғасың. On the brevity of life ( Өмірдің қас қағым екендігі жөнінде ). Шақыртудан, өтініштен, тапсырылған міндеттерден бас тарту қиын. Ал уақытыңды алатын кейбір эмоция мен тілектен – ашудан, толқудан, мазасыздықтан, бір нәрсеге құлай берілуден, нәпсіден – бас тарту одан да ауыр. Бұл ниет немесе тілектің бірде-бірі өз бетінше бәлендей қауіп төндірмейді, алайда бақылау болмаса, олар да жақыныңның жерге тастай алмайтын өтініші сияқты мойныңдағы ауыр жүкке айналады. Егер абай болмасаңыз, дәл осындай ығыр ететін өтініштер өміріңізді тас талқан етеді. Өзіңізге аз-маз болса да уақыт тауып, белшеңізге дейін батырған жұмыстан құтылу туралы ойланып көрдіңіз бе?
Олай болса, « жоқ » сөзінің күш-қуатын үйренуден бастаңыз. Мысалы, « жоқ, рахмет », « жоқ, менің бұл іске араласқым жоқ », « жоқ, қазір істей алмаймын » деңіз. Бұл кейбіреулердің қитығына тиюі мүмкін. Бір адамдарды сізден алшақтатуы ықтимал. Бұл үлкен күшті талап етуі мүмкін. Алайда сіз мәні жоқ нәрселерге « жоқ » деген сөзді неғұрлым жиі айтқан сайын, соғұрлым мәнді нәрселерге « иә » деген сөзді көбірек айтасыз. Бұл сізге өмір сүруге және сіз таңдаған өмірден ләззат алуға мүмкіндік береді. Марк Аврелий. Meditations ( Ойлар ). Аттанғалы отырған біржылдық саяхатыңызды ұйымдастыруға да осы кітап жеткілікті. Әлбетте, бұл философияның мазмұнында әртүрлі ойлар жатыр. Стоицизм өкілдерінің әртүрлі идеяларын айтып күні бойы отыруға да болар еді. Ұсақ-түйек нәрселер маңызды нәрсені түсіндіре ала ма? Стоицизм философиясының ең маңызды үш бөлігі күн сайын есте сақтап, шешім қабылдаған сайын бір қайталап алатын ескертулерден құралған: Танымыңды басқар. Әрекетіңді дұрыс бағытта. Өзіңнің күшің жетпейтін нәрсеге мойынсұнуға дайын бол. Міне, саған керегі тек осылар ғана.
Адамды ақылынан адастыратын талаптану емес, ойынан шықпай, зығырданын қайнататын бір нәрсеге қатысты жалған көзқарасы. On tranquility of mind ( Рухтың бейқамдылығы туралы ). Грин: « Егер сіз бәрін жоспарлап алсаңыз, жағдайдың жетегінде кетпейсіз және қай кезде тоқтау керегін білесіз. Тағдырыңыздың бағытын дұрыстап айқындаңыз және әр қадамыңызды алдын ала ойластырып, болашақты болжауға көмектесіңіз », – деп жазады. Стивен Ковидің « Жасампаз жандардың 7 дағдысы » [ 14 ] кітабындағы екінші постулат мынадай: Істі бастаған кезде, түпкі мақсатты көзіңізге елестетіңіз. Әрине, мақсатыңызды орындалды деп елестету оған қол жеткізе алатыныңызға кепіл бола алмайды: бірде-бір стоицизм өкілі мұны растамайды. Алайда сіз оны көзіңізге елестете алмасаңыз, оған қол жеткізбейтініңіз анық. Стоиктер үшін Оϊησις ( ойесис, жалған пікір ) тек рухтың мазасын қашырып қана қоймай, бейберекет және тиімсіз әрекеттерге итермелейді. Егер талабыңыз бір мақсатқа бағытталмаса, егер белгілі бір себеппен еңбек етпесеңіз, күн сайын не істеу керектігін қайдан білесіз? Қай кезде « жоқ », қай кезде « иә » дейтініңізді қайдан білесіз?
Егер қай жақты бетке алып бара жатқаныңызды білмесеңіз, мақсатқа жетіп қойғаныңызды немесе тура жолдан тайқып кеткеніңізді қалай анықтайсыз? Бұл жерде жауап біреу: анықтай алмайсыз. Сөйтіп, сәтсіздікке ұшырайсыз немесе одан да сорақысы – мақсаттың жоқтығы сізді ессіз әрекетке итермелейді. Әлемнің не екенін білмейтін адам өзінің қайда екенін де білмейді. Ал не үшін дүниеге келгенін білмейтін адам өзінің кім екенін де, әлемнің не екенін де білмейді. Ал осының бірін жіберіп алған адам, бұл дүниеге не үшін келгенін де айта алмас. Олай болса, айтшы, қайда, кім екенін білмейтіндерден мақтау күтетіндерді көзіңе қалай елестетер едің? Марк Аврелий. Meditations ( Ойлар ). Тікелей эфирде сұхбат алып отырып, радиожүргізуші одан: « Сонымен, сіз кімсіз? » – деп сұрайды. Сол сәтте ол: « Мына жігіт өте терең ойлы екен, әлде мен басқа радиостанцияға келдім бе? » – деп ойлайды. Бізге « Сіз кімсіз? » « Қандай іспен айналысасыз? » немесе « Қайдансыз? » деген сұрақтарды жиі қояды. Мұндай сұрақтарды мәнсіз деп есептеп ( жалпы, сол сәтте ойлануға тырыссақ та ), жеңіл жауап қайтарамыз.
Алайда, шын мәнінде, көп адам бұл сұрақтарға шекесіне тапанша тіреген кезде де жауап бере алмайды. Ал сіз ше? Сіз кім екеніңізді және қандай адам екеніңізді анықтауға уақыт бөліп көрдіңіз бе? Әлде қолыңыз тимей ме? Әлде мәні жоқ дүниені қазбалауға құлықсысыз ба? Өміріңізге теріс әсер ететін сыртқы күштерді сылтауратып, көңіл көншітпейтін, рақат сыйламайтын басқа жолдарды таңдайсыз ба? Ал енді бұлардың бәрін ұнамсыз ететін не? Олар туралы ғайбат ойлау емес пе? Эпиктет. Discourses ( Сұхбаттар ). Әуестену – дұрыс ойлау және соған сай әрекет ету. Құмартпау – азғырғанға ермеу. Талпыну – жетілуге ұмтылу. Аулақ болу – жамандықтан, жаман адамның ықпалынан, өтіріктен бойды алшақ ұстау. Дайын болу – алда болатын оқиғаларға немесе жалпы, маңдайға жазғанға мойынсыну. Ниеттену – біздің негізгі ұстанымымыз бен басты артықшылығымыз. Келісу – қолымыздан келетін және келмейтін нәрселерге қатысты алданбау ( екіншісіне мойынсыну ). Міне, ақыл осы үшін қажет. Біз ой-санамызды тек осы істермен ғана толтыруға тиіспіз. Ал қалғанының бәрі – басы артық кедергі.
Басымызды қатерге тіккенде қажет болады деп ойлаған батылдық өледі; тобыр аспанға көтеретін дүниелердің бәрі жиіркеніш туғызғанда биіктейтін тектілік өледі… Сенека. Moral letters ( Өнегелі хаттар ). Біз күнде таңертең кофе ішеміз, сөйтіп, онсыз таң атыра алмайтындай болып кетеміз. Жұмысымыздың бір бөлігі деп есептеп, электронды поштаны тексереміз, кейін әр секунд сайын қалтамыздағы телефонның діріліне алаңдайтынды шығарамыз. Осы түкке тұрғысыз әдеттер тез арада біздің еркіндігіміз бен өз бетімізбен әрекет етуді шектеп қана қоймай, ой-санамызды билеп алуы мүмкін. Біз бәрі бақылауда деп ойлаймыз, бірақ шын мәнінде солай ма? Бір адам бұл мәселеге, тәуелділікке « өзіңді тізгінге салу еркіндігінен айырылу » деп сипаттама берген еді. Олай болса, сол еркіндікті қайтарып алайық. Тәуелділік әртүрлі болуы мүмкін. Газды сусын? Есірткі? Шағым? Өсек? Интернет? Тырнағыңды тістеу? Бізге керегі – өзіңді тізгіндеу қабілетін қайтару. Ойдың анықтығы мен өз-өзіңді бақылау дәл осы қабілетке байланысты. Біз бақылай алатын нәрселер: пікір, талап, тілек, жиіркеніш – бір сөзбен айтқанда, өзіміз таңдаған әрекеттер.
Ал біз бақылай алмайтын нәрселер: тән, мал-мүлік, бедел, мансап – бір сөзбен айтқанда, әрекетімізден тыс орын алатын жайттар. Біздің бақылауымыздағылар табиғатына қарай еркін, шектеусіз, кедергісіз. Ал бақылаудан тыс дүниелердің бәрі әлсіз, еріксіз, өйткені ол бөтеннің иелігінде. Эпиктет. Enchiridion ( Энхиридион ). Қорқынышты ма? Иә, аздап. Алайда біз орын алып жатқан оқиғалар туралы пікірімізді бақылай аламыз. Соны түсінгеніміздің өзі қорқынышты басуға ықпалын тигізеді. Мұның жақсы немесе жаман, әділ яки әділетсіз екенін бағамдайсыз. Оқиға сіздің еркіңізден тыс өрбіді, дегенмен ол жайында еркін ойлай аласыз. Қалай жұмыс істейтінін көрдіңіз ғой. Міне, осылай сіз бақылай алмайтынның бәрі – сыртқы әлем, басқа адамдар, сәттілік, карма – сіз бақылайтын аймаққа көшеді. Осының өзі бізге орасан билік пен басқару мүмкіндігін береді. Қолымызда не барын түсінудің өзі әлем туралы анық ойлай білудің кепілі: бізде, ең бастысы, ақыл-ой бар. Есіңізде болсын, сыртқа талпынғаннан гөрі, ішкі жан дүниеңе үңілген жөн. Ал оның сыртқы факторларға қатысы қанша? Олар біздің саналы түрде таңдау жасауымызға қажетті құрал.
Оның көмегімен ізгілікке немесе зұлымдыққа қол жеткіземіз. Біз қалай ізгілікті таңдаймыз? Бұл екеуін асыра бағаламасақ қана. Дәл осы екеуі туралы ой-пікіріміз дұрыс болса, саналы түрде ізгілікті таңдаймыз, ал егер бұрмаланған, теріс болса – зұлымдыққа басымдық береміз. Эпиктет. Discourses ( Сұхбаттар ). Көп адам бұл қасиеттерді ұнатқанмен, уақытша ғана сезінеді. Олар мұндай биік мақсатқа қалай қол жеткізді? Эвстатеяға қалай ( Эпиктеттің бұл ұғымын Арриан сипаттаған сөз ) жетуге болады? Иә, әңгіме жолы болуда емес. Сыртқы күштің ықпалын жоюда да, тыныштық іздеп қашуда да, жалғыздыққа ұмтылуда да емес. Бұл жерде сыртқы әлемді ой-санамыз арқылы сүзгіден өткізуде болып тұр. Біздің санамыз бұған қабілетті: сыртқы оқиғалардың қисық, шиеленіскен, өте ауыр мәнін түзеп, реттей алады. Бірақ ақылды пайдаланбағандықтан пайымымыз бұрмаланса, бәрі де бұрмаланады. Ал біз қарбалас аласапыран өмірде байсалды болу қабілетінен айырыламыз. Егер байсалды болғыңыз келсе, ойыңыз анық болғанын қаласаңыз, ең жақсы тәсіл дұрыс пайымдау. Ал егер саналы таңдауына емес, құзырынан тыс дүниелерге сақтықпен қарай бастаса, бақылауына көнбейтін нәрселерден қашамын деп, үреймен, қорқынышпен, тиянақсыздықпен дос болады. Эпиктет.
Discourses ( Сұхбаттар ). Стоицизм өкілдерінің бейнесі болса, бұл көрініске кереғар. Олар – базардағы адам, форумдағы сенатор, соғыстан қайтқан сарбазды күткен ержүрек әйел, студиясында қабағын түйіп жұмыс істеп отырған мүсінші. Сөйте тұра, стоиктердің барлығы дерлік байсалды. Эпиктет бізге сабырлылық пен байсалдылық қоршаған ортаның ықпалы емес, сіздің пайым-пікіріңіздің нәтижесі екенін ескертеді. Егер сіз тыныштықты бұзатын барлық факторлардан – басқа адамдардан, сыртқы оқиғалардан, күйзелістен қашуға тырыссаңыз, ешқашан жетістікке қол жеткізе алмайсыз. Қиындықтар қайда барсаңыз да, қайда қашсаңыз да, қыр-соңыңыздан қалмайды. Ал егер осы қиындықтың тууына себепші болған қауіпті әрі мазасыз ойлардан бойды аулақ ұстасаңыз, қандай жағдайда да салмақты, байсалды қалпыңыздан таймайсыз… 12 қаңтар АСА САБЫРЛЫ БОЛУДЫҢ ЖАЛҒЫЗ ЖОЛЫ Бақытқа жетудің жалғыз жолы бар ( мұны ертелі-кеш, түнде де есіңе ал ): еркіңізге көнбейтін дүниелердің бәрінен бас тарт, мұның бірін де өзімдікі деме, Құдайдың басқа салғанына, тағдырға көн… Эпиктет. Discourses ( Сұхбаттар ). Екінші айтылған нәрсеге емес, біріншісіне көңіл бөлу керектігін ескеріңіз.
Түске таяу шын мәнінде қолыңыздан келетін жалғыз нәрсе – таңдау жасау ( бұл жерде ақыл мен парасатты пайдалану керек ) қабілетіңіз екенін есте сақтаңыз. Міне, мұны сізден ешкім ешқашан тартып ала алмайды. Ал түстен кейін бәрі тек сіздің таңдауыңызға байланысты еместігін есіңізге салыңыз. Тіпті тағдырыңыз да сіздің қолыңызда емес. Жер айналып тұр, жермен қоса, біз де дұрыс немесе теріс бағытқа қозғаламыз. Кешке қарай көп нәрсені бақылауда ұстау мүмкін еместігін және құзіретіңіз қай жерден басталып, қай жерден аяқталатынын есіңізге салыңыз. Ал ұйқыға жатқан кезде, ұйқы капитуляция мен сенімнің түрі екенін және сіз лезде қалғып кете алатыныңызды еске түсіріңіз. Ертең осы айналымды қайталауға дайындалыңыз. Ал тәніміз, дене мүшелеріміз, мал-мүлік, ата-анамыз, бауырларымыз, балаларымыз, отан – біз сөзбен айтқанда, қоғам біздің құзырымызда емес. Эпиктет. Discourses ( Сұхбаттар ). Жақсы жаңалық: біздің құзырымыздағы нәрсені есте сақтау оңай. Стоиктердің іліміне сәйкес, адамның бақылауына көнетін бір ғана нәрсе бар. Ол адамның санасы. Олар дұрыс айтады. Себебі біз тіпті тәннің өзін толық бақылай алмаймыз – кез келген уақытта ауырып немесе жарақат алып қалуымыз мүмкін.
Бөтен елде саяхаттап жүріп, түрмеге түсуіміз ықтимал. Бір жағынан, ойланатын нәрсенің саны күрт қысқарғаны да жақсы. Қарапайымдылықта айқындық бар. Басқалар сала құлаш міндеттер тізімін көтеріп, жүгіріп жүргенде ( шын мәнінде, тізімдегінің көбі олардың құзырында емес екенін ескерсек ), сіздің тізіміңізде бір ғана нәрсе жазылған. Сіздің құзырыңызда тек таңдауыңыз, ерік-жігеріңіз, санаңыз ғана бар. Осыны ұмытпаңыз. Дәл қазір санам қандай күйде? Қорқыныш жоқ па? Күдік пен күмән ше? Нәпсіге еріп кеткен жоқ па? Әлде басқа бір сезім бар ма? Марк Аврелий. Meditations ( Ойлар ). Тамақ өнімін өндіретін мамандар сіздің дәм сезу рецепторларыңыз ұнататын тағамдарды ойлап шығарады. Кремний алқабының инженерлері құмаройындары сияқты тәуелділік туғызатын қосымша байғадарламалар ойлап шығарады. Бұқаралық ақпарат құралдары оқырмандар мен көрермендердің ашу-ызасын туғызатын ақпараттар таратады. Бұл маңызды нәрселерден біздің назарымызды шән мәнінде аулайтын, басқа жаққа аударатын азғырушы күштің титтей ғана бөлігі. Абырой болғанда, Марк Аврелий заманауи мәдениеттің мұндай қитұрқы әсеріне ұшыраған жоқ. Дегенмен назарыңзды басқа жаққа аударатын айла-шарғылар оған да таныс еді: өсек, бітпейтін жұмыс, үрей, күдік, құмарлық.
Бұл ішкі және сыртқы күштер әр адамға әсер етеді. Сөйтіп, мұндай қиындықтарға төтеп беру қиындай түседі. Философия бар болғаны аталған дүниелерден абай болуды және тәуелді болмауды үйретеді. Виктор Франкл The Will to Meaning ( Мағына деген ерік ) кітабында: « Қызығушылық бізді алға жетелейді, ал құндылықтар кері тартады », – деп жазады. Осы құндылықтар мен ішкі түйсік біздің марионетка болуымызға бөгет жасайды. Әрине, абай болу көп еңбекті және түйсінуді талап етеді. Бірақ сізді жіп арқылы ойнатып отырғаннан жақсы емес пе?! Ал сергелдеңге түсудің себебі – ойдың бұлыңғырлығы, олар тек қана тобыр пікірінің жетегінде жүреді. Сенека. Moral letters ( Өнегелі хаттар ). Ертеңгі күнді айқын көре алу адамға сенім береді. Алайда бұл ешқашан күмән мен күдікке бой алдырмау деген сөз емес. Біз ешқашан бір нәрсеге жүз пайыз сенімді бола алмаймыз. Дәлірегі, жалпы, дұрыс бағытта келе жатқанымызға сеніп, өзімізді ұдайы біреумен салыстырудың қажеті жоқ екенін түсініп немесе жаңа ақпарат алған сайын пікірімізді өзгерте беруге болмайтынын білуге тиіспіз.
Жан тыныштығы мен сабырлылық – өз жолыңды таңдау және сол жолдан таймау: бір бағытты бетке алу, анда-санда түзетулер енгізе отырып, құзға қарай жетелейтін дабылды елемеу. Себебі, қайталаймын, әділ болуды үйреніп жүрген адам рақат өмірге қызықпауға тиіс; қиындықтан қашпауы керек; өмірге тым қатты бауыр басудан, өлімнен қорқудан және ақшаны бәрінен артық көруден, ашкөздіктен аулақ болсын. Гай Музоний Руф. Lectures ( Дәрістер ). Мұндай жауап кез келген жақсы басшының көңілін қалдырар еді. Ал оның бәсекелесінің мұндай жауапқа айызы қанады. Жұмысша пайымдаудан қалған, ойланбастан, әдет бойынша жұмыс істейді. Демек, бизнестің құлдырайтын кезі жетті деген сөз. Ал кез келген ойланатын басшы мұндай қызметкерін жұмыстан шығаратыны анық. Біз де дәл солай қатал шешім шығаруды әдетке айналдыруымыз керек. Негізінде, біз философияны күнделікті әдеттерімізді өзгерту үшін үйренеміз. Белгілі бір қалып немесе әдет бойынша істейтін әрекетіңізді табыңыз. Өзіңізге « Бұл шын мәнінде ең жақсы тәсіл ме? » деп сұрақ қойыңыз. Істеп жатқан ісіңізді не үшін олай істейтініңізді біліңіз және дұрыс пайымдап барып, әрекет етіңіз.
Түптеп келгенде, менің ниетім сізді зорлық-зомбылыққа көнбейтін, тосқауылдарға төтеп беретін, еркін, бақытты, қалағанының бәрін Жаратушыдан сұрайтын адамға айналдыру. Ал сіз мұнда соның бәрін үйреніп меңгеру үшін келдіңіз. Сіз осындай ниетпен келдіңіз, оған қоса, мен де үйретемін деп құлшынып тұрмын және қажетті дайындығымыз да бар. Олай болса, неге сіз бұл істе жетістікке жете алмайсыз? Сізге не жетпейді? Тек бастап кетсек болғаны, сонда көресіз. Маған сеніңіз. Эпиктет. Discourses ( Сұхбаттар ). Жеткіншектердің көпшілігі жанын қинамай, не болса соны сылтауратқанды жөн санайды. Жалқауланып, енжар қимылдап, өздеріне ыңғайлы сылтау айтады. Мен тіпті тырысқан да жоқпын » дегенді алға тартады. Ал ержеткен соң сәтсіздік дәл ондай маңызсыз болмайды. Бұл жерде қандай да бір пәннен алған баға немесе университет жүлдесі емес, өмір сапасы және қоршаған ортамен байланыс орнату қабілеті бәске тігіледі. Бірақ сіз одан қорықпаңыз. Сіздің тәлімгеріңіз – әлемдегі ең мықты ұстаздар. Филсофтар – жер бетіндегі ең дана адамдар. Бұған сіздің қабілетіңіз жетеді. Профессор да оп-оңай тапсырма беріп отыр. Бар болғаны әрекет етуді бастаңыз. Басқасының бір мәні болар. Марк Аврелий.
Meditations ( Ойлар ). Ол бір пассажында табиғаттың « ғажабы мен сұлулығын » былай деп сипаттайды: « Жерге қарай иілген масақ, арыстанның тыржиған тұмсығы, қабанның аузынан аққан көбік ». Бұл керемет суреттеулер үшін біз Римде Цицероннан кейінгі ең мықты оратор атанған риториканың ұстазы Фронтанға алғыс айтуымыз керек. Болашақ императорды асырап алған әке Маркқа ойлауды, жазуды және сөйлеуді үйрету үшін Фронтанды таңдады. Олар жай ғана әдемі сөз тіркесі емес. Бұл сөздер оның ( ал қазір біздің де ) қарапайым немесе сырт көрінісі ұнамсыз дүниелердің сұлулығын көре білуіне ықпал еткен. Өмірдің соңы пісіп, жерге түскен жеміске ұқсайтынын көру үшін дүниеге суретшінің көзімен қарау керек. Сондай-ақ « нанның қалай пісетінін, жиегінің жарылғанын дәл суреттеу үшін ақын болу шарт. Өйткені дәл осы нандағы кедір-бұдыр наубайшының шеберлігіне шек келтірсе де, тәбетіңді ашып, сілекейіңді шұбыртады » [ 16 ] және бұл соның өзінен метафора көруге мүмкіндік береді. Басқалар көрмегенді көру адамға ерекше қуаныш сыйлайды, өйткені мұнда көп адам байқамайтын әсемдік пен үйлесімдік жасырынған. Әлемге өзгеше көзбен қарау ғажап емес пе? Тек бірі – биік, екіншісі – төмен. Ал таңдау еркіндігі өзгеріссіз қалуға тиіс.
Таңдау еркіндігін адам мінбеде де, түрмеде де сақтай алады. Эпиктет. Discourses ( Сұхбаттар ). Бірі бай болса, екіншілері римдік қатігез иерархияның ең төменгі сатысында тұрды. Кейбірі қаннен-қаперсіз өмір сүрсе, енді бірі тек ауыр еңбектің арқасында күн көрді. Бұл біз үшін де әділетті: адам философия қоғамның әртүрлі топтарынан келеді, тіпті кей жағдайда жолы болса, кейде сәтсіздіктерге ұшырайды. Алайда қандай жағдайда болса да, қиын-қыстау сәтте де, абыройымыз асқақтағанда да мынаны естен шығармайық. Біз нені өзгерту қолымыздан келетінін және нені өзгерте алмайтынымызды нақты ажырата білуге тиіспіз. Бәлкім, сіз бірнеше жыл шалқып өмір сүріп, қазір қиындықпен күресіп жүрген боларсыз. Ал бірнеше күннен кейін айыңыз оңынан туып, тасыңыз өрге домалар. Дегенмен ұлы істе де, болмашы шаруада да таңдау еркіндігіңіз өзгеріссіз қала бермек. Біз кім болсақ та, қайда жүрсек те, таңдауымыз аса маңызды. Оны қалай анықтаймыз? Қалай бағалаймыз? Қалай таңдау жасаймыз? Өмір бізге әлеуметтік жағдайымызға қарамай осы сұрақтарды қояды. Ал сіз оған қалай жауап берер едіңіз? Ал оны жаңғырту адамның өз қолында. Өмірді қайта бастау оңай!
Ол үшін дүниеге қайтадан бір кездегідей қарасаң жеткілікті: жаңғырту деген осы. Марк Аврелий. Meditations ( Ойлар ). Соңғы апталарда қиналып кеттіңіз бе? Ұстанымдарыңыз бен наным-сенімдеріңізден айныған сияқтысыз ба? Оған таңғалудың қажеті жоқ. Бұл қалыпты жағдай және әркімнің басында болып тұрады. Ол тіпті Марк Аврелийдің де басынан өткенге ұқсайды. Шамасы, сол себепті жоғарыдағы тіркесті жазған. Мүмкін, сенаторлармен келіспей қалған болар, әлде беймаза ұлымен сөзге келді ме екен? Мүмкін, сондай жағдайда сабыры сарқылып, тағаты таусылып, күйзеліске түскен немесе өзін ұстай алмай қалған шығар. Кім болса да сөйтер еді. Алайда бұл жерде ескеретін бір жағдай бар: не болғаны және сол сәтте ашуға ерік бергеніміз маңызды емес, ең бастысы, ұстанымымыздың өзгеріссіз қалғаны маңызды. Біз кез келген уақытта райымыздан қайтып, оны қабылдай аламыз. Сосын, кеше болған жағдай да, бес минут бұрын болған жайт та – өткен шақ. Біз наным-сенімімізді қайта жаңғыртып, бұрынғы ұстанымымызға қайта орала аламыз. Олай болса, дәл қазір неге солай істемеске? Сабырлы болу үшін маған не жетіспейді? Мен өзі кіммін? Мал-мүлік, атақ-даңққа қызыққан пендемін бе?
Мұның бірі де емеспін. Онда не? Мен ақылды тіршілік иесімін ». Ал оған қойылатын талап қандай? Істеген іс-әрекетіңді қайта-қайта ой елегінен өткіз: « Кімнің ала жібін аттадым? Кімге жамандық жасадым? Қай досыма немесе қоғамға зияным тиді? Қандай парызым өтелмеді? » Эпиктет. Discourses ( Сұхбаттар ). Біреулер медитация жасаса, енді біреулері жаттығу жасайды. Көпшілігі күнделік жазады – бір-екі парақ болса да өз ойын, қорқынышын, үмітін қағазға түсіреді. Бұл жерде мәселе күнделік жазуда да емес, мәселе толғандырған ойды қағазға түсіруді рәсімге айналдыруда болып тұр. Яғни ішкі дүниеңе үңілуге аз болса да уақыт бөлу деген сөз. Стоицизм өкілдері уақытты бұлай пайдалануды пендауи тірліктен жоғары қойды. Марк Аврелий « Ойларын » таңғы уақытта немесе кешке жазғаны беймәлім, алайда біз бір нәрсені анық білеміз: ол жалғыз қалған сәттерін пайдаланып, біреу үшін емес, өзі үшін жазған. Егер жеке рәсіміңізді неден бастарыңызды білмесеңіз, Марк Аврелий сияқты жазудан немесе Эпиктет сияқты мәселелер тізімін қараудан бастаңыз. Күн сайын – дәл бүгіннен бастап – өзіңізге күрделі сұрақтар қойыңыз.
Философия мен қажырлы еңбек сізді өмір бойы, әр таң сайын жақсы жауапқа жетелесін. Біз өткен өмірімізге, істеген ісімізге бұрылып қарамаймыз, сондықтан бейқам адамға айналамыз. Істейтін ісіміз туралы ойлаймыз, оның өзі өте сирек жағдайда, ал істеген ісіміз туралы мүлдем ойламаймыз. Алайда болашаққа жол салатын дәл сол бұрынғы іс-әрекеттеріміз! Сенека. Moral letters ( Өнегелі хаттар ). Әр күн аяқталған сайын ол өзіне « Бүгін мен қандай жаман әдеттен аулақ болдым? Қай жағынан жақсардым? Менің іс-әрекеттерім әділетті болды ма? Бұдан да жақсы болуым үшін не істеуім керек? » деп сұрақ қояды. Стоик күнде таңертең немесе кешкісін күнделік жазып, өзін тексеріп отырған. Не істегенін, не туралы ойлағанын, нені жетілдіру керектігін ескерген. Сол себепті Марк Аврелийдің Meditations ( Ойлар ) кітабы, бір жағынан, түсініксіздеу: көпшілікке емес, өзіне арналып жазылған. Стоицизм жаттығулары жайындағы жазбасы жаттығу түрі мен оны іске асыруды сипаттаған. Бұл құлшылықты немесе ұранды қайталау сияқты. Компьютерге болсын, шағын кітапшаға болсын, күнделік жазыңыз. Өткен күнде болған жайттар туралы жете түсінуге уақыт табыңыз. Әрекеттеріңізді бағалаған кезде қырық құбылмай бірден шешім қабылдаңыз.
Сізді бақытқа бөлеген және алаңдатқан нәрсеге көңіл аударыңыз. Тағы нені пысықтау керек екенін жазыңыз немесе өзіңізге ұнаған нақыл сөзді қағазға түсіріңіз. Мұндай ойларды жазуға еңбек сіңірген соң, оны ұмытуыңыз да екіталай. Тағы бір жақсы жағы – ілгерілеуді бақылау ыңғайлы. Олар қандай жағдайларда кедей сияқты өмір сүреді? Алыс сапарға саяхаттаған кезде шағын жүкпен шектелуіне тура келеді. Кейде жол қысқару мақсатында өзін қорғайтын нөкерлерінен де бас тартып жатады. Іссапармен жолға шыққанда: дүние-мүлкінің бәрін көтеріп жүре ала ма? Сенека. On consolation to Helvia ( Анасы Гельвияның жұбатуы ). Бір әңгімесін ол кейін классиакаға айналған мынадай сөйлемдермен бастаған. Сіз бен бізден олардың бір айырмашылығы бар ». Римнің ең бай адамдарының бірі болса да, өмірді өзгертуге ақша жеткілікті емес екенін білген. Ақшасы жоқ адамдар ақша бәрін шешеді деп ойлайды. Алайда олай емес. Шын мәнінде, бірде-бір материалдық құндылық мәселені шешпейді. Сыртқы байлық ішкі жан күйзелісіне дауа бола алмайды. Біз мұны үнемі қаперден шығарамыз, сондықтан бұл жанымызды жаралап, тыныштығымызды бұзады! Хемингуэй кейінірек Фицджеральд туралы жазғанда: « Ол « байларды » құпия сырға толы, ерекше нәсіл деп есептеді.
Ал олардың мүлдем ондай емес екеніне көзі жеткенде, қатты түңілді », – дейді. Егер өзгермесек, біз де соның күйін кешеміз. Марк Аврелий. Meditations ( Ойлар ). Ол өзіне ықпал еткен адамдарға рақмет айтқан. Оның бірі – Квинт Юний Рустик, [ 19 ] ол шәкіртінің үстірт біліммен шектеліп қалмауын, терең білім алу ынтасын дамытқан. Сондай-ақ ойын ашық айтуға және терең пайымдауға деген сүйіспеншілігін арттырған. Рустик сонымен қатар Маркті Эпиктетпен таныстырған. Шынтуайтына келгенде, Эпиктет еңбектерінің өзі жазған көшірмесін Маркке оқуға берген. Марк бұл еңбектерді оқып шығумен және ұстазының кеңесін пайдаланумен шектелмеген. Пол Джонсон бір жолы: « Эдмунд Уилсон кітапты « авторды өз тағдыры үшін соттағандай » етіп оқиды », – деп әзілдеген. Бұл сабақтар оның қанына дейін сіңген. Ол осы сөздерден ой айқындығын тауып, күш алған, сән-салтанат пен иен байлыққа бөленіп, билік тізгінін ұстап тұрса да, өмір бойы осы сөздерді айтып жүруден танбаған. Бізге де дәл солай оқып, үйрену дағдысын дамыту қажет. Сол себепті біз күніне бір тарау емес, күніне бір беттен оқимыз. Сондықтан бізде мұқият, ойлана отырып оқуға уақыт бар.
Менің ойымша, Тәртіппен әрекет ету және дамылдау; бұған жаттығулар мен өнер арқылы жетесің. Егер осы жағы дұрыс болса, қалғанына басыңды ауыртпа. Сенің өміріңде бұдан қымбат нәрсе де бар ма? Онда ерікті, кемел, ынсапты бола алмайсың. Өйткені сенен мұны тартып алғысы келетін адамдарды көре алмай, қызғанасың немесе олардан күдіктенесің. Тіпті болмағанда, бойында сен үшін маңызды қасиеті бар адамдарға қиянат жасай бастайсың. Марк Аврелий. Meditations ( Ойлар ). Baltimore Ravens [ 21 ] клубының бұрынғы ойыншысы Джон Уршель миллиондап ақша табады, дегенмен жылына 25 мың доллар ғана жұмсайды. San Antonio Spurs [ 22 ] Кавай Леонард 94 миллионға келісімшарт жасағанына қарамастан, 1997 жылы жеткіншек кезінде сатып алған Chevy Tahoe мәшинесімен жүреді. Неге бұлай? Олар сараң адам болғандықтан емес, әрине. Бар болғаны, бұл дүниелер олар үшін маңызды емес. Баффет те, Уршель де, Леонард та тақуалық жолға кездейсоқ түскен жоқ. Олардың өмір салты – басым бағытты дұрыс таңдаудың нәтижесі. Олардың мүддесі қаржылық мүмкіндіктерінен әлдеқайда төмен, сондықтан кез келген табыс оларға бәрінен қатты ұнайтын іспен айналысуына еркіндік береді.
Бар болғаны, олар мұндай орасан байлыққа ие боламыз деп ойламаған. Мұны былай түсіндіруге болады. Бұл өмірде олар жан-тәнімен жақсы көретін іспен айналысады, демек, олар өмір бойы рақаттанып өмір сүреді деген сөз. Яғни олар нарық астан-кестен болса да, жарақат алып немесе жазатайым жағдайдан соң мансабынан айырылса да, бұл адамдар бақытты өмір сүреді деген сөз. Иен байлықты неғұрлым көп қалаған сайын, көбірек ақша тауып, мақсатымызға қол жеткізу үшін соғұрлым көбірек жұмыс істейміз. Сонымен қатар шын мәнінде рақат өмір сүрмейміз. Оған қоса, бізде еркіндік те жоқ. Табиғаттың саған берген осы артықшылығын есте сақта. Марк Аврелий. Meditations ( Ойлар ). Санскритше бұл сөз « қасиетті пікір » [ 23 ] дегенді білдіреді, дәлірек айтқанда сөз, сөз тіркесі, ой, тіпті дыбыс. Мантра – ойдың тұнықтығына жетелейтін немесе рухани кемелденуге апаратын рәсім. Мантра әсіресе медитация процесі кезінде пайдалы, өйткені ойымызды бір нәрсеге бағыттағанда, артық ойдан арылуға мүміндік береді. Марк Аврелийдің ұсынған стоицизм мантрасы – күнделікті өмірді астан-кестен ететін факторлардан, жалған әсерді сезген кезде пайдаланатын ескертулер. Түптеп келгенде, бұл мантрада « Бұған жол бермеуге құдіретім жетеді.
Мен ақиқатты көре аламын » деп айтылған. Бұл сөзді өзіңізге ұнайтындай етіп өзгертіп алсаңыз болады. Бәрі өз еркіңізде. Бірақ ойды тазарту үшін мантраны пайдаланыңыз. Біріншісі – жақсыға ұмтылу мен жаманнан аулақ болу; екіншісі – әуестік пен ұстамдылық, қысқаша айтқанда, өзіңді тәртіпті, парасатты және немқұрайды ұстау; үшіншісі – шатаспау және асығыстық жасамау, қысқасы, келісімге қатысты. Осылардың ішіндегі ең бастысы, бәрінен қажеттісі – құмарлыққа қатысты мәселе: өйткені құмарлық талпыныс сәтсіздікке ұшырағанда немесе жамандықтан бойды аулақ ұстай алмаған жағдайда ғана пайда болады. Эпиктет. Discourses ( Сұхбаттар ). Бірінші кезекте нені қалайтыныңды, неден аулақ болу керектігі туралы ойланайық. Не үшін? Өйткені біз жақсы нәрсеге талпынып, жаманнан аулақ болуға тырысамыз. Тек өз тәніңді тыңдау жеткіліксіз, себебі бізді көбінесе нәпсі шатастыруы мүмкін. Одан кейін біз әрекет етуге жетелейтін ойларды, яғни бізді ынталандыратын нәрсені зерттеуге тиіспіз. Біз бір нәрсені белгілі бір себеппен істейміз бе? Әлде бір сәт байыз тауып ойланбағандықтан осылай әрекет еттік пе? Жоқ, әлде осылай істеуге тиіспіз деп есептейміз бе? Содан кейін дұрыс пайымдау бар.
Табиғаттың берген ұлы сыйы – ақылды пайдаланған кезде, заттарды айқын және дұрыс көру қабілетіміз ашылады. Үйренудің әртүрлі үш тәсілі осылар. Бірақ, шын мәнінде, олар бір-бірімен ажырамастай тығыз байланысты. Біздің ой-пікіріміз қалауымызды оятады, қалауымыз біздің іс-әрекетімізге әсерін тигізеді. Яғни ой-пікіріміз іс-әрекетімізге негіз болады. Алайда біз не болады екен деп, жай ғана күтіп отыра алмаймыз. Өміріміздің барлық саласында пікіріміз айқын болуы шарт. Сонымен қатар нақты энергия жұмсауымыз керек. Егер олай істемесек, нағыз айқындық пен жетістікке қол жеткізе алмаймыз. Марк Аврелий. Meditations ( Ойлар ). Біздің идеялардың айнасы болу және болжамдарды тексеру. Оның кім екенін өзіңіз шешесіз. Ол әкеңіз немесе анаңыз болуы мүмкін. Бәлкім, бір философ, жазушы немесе данагөй шығар. Тіпті сіз мұндай жағдайда Иса не істер еді деген сұрақты үлгіге айналдыруыңыз мүмкін. Бір адамды таңдап, ол адамның не істейтінін қараңыз ( және не істемейтінін ), сіз де дәл солай істеуге тырысыңыз.
Кез келген істі соңына дейін жеткізгің келсе, оған өміріңдегі ең соңғы істей кіріс, көлденең жайттардан аулақ бол, ақылдан тайдыратын нәпсінің жетегіне ерме, екіжүзділіктен, өзімшілдіктен қаш, тағдырдың салғанына көндім деме. Көрдің бе, осы аз ғана қасиеттерге ие болсаң, бақытты, бай-қуатты өмір-сүруге болады. Себебі осы ережелерді сақтаған адамнан Құдай да басқаны талап етпейді. Марк Аврелий. Meditations ( Ойлар ). Не киемін? Басқа адамдарға ұнаймын ба? Дұрыс тамақтанып жүрмін бе? Болашағым қандай? Бастығым жұмысыма риза ма? Бүгін тек көз алдымыздағы нәрсеге көңіл бөлейік. New England Patriots клубының жаттықтырушысы Билл Беличиктің ойыншыларына айтатын сөзіне құлақ асайық. Римдік ретінде, жақсы жауынгер ретінде, өз ісінің шебері ретінде. Ойымызды сан-саққа жүгіртетін мыңдаған факторлардан бойды аулақ ұстау және басқа адамдардың ісінде жұмысымыз болмауы керек. Марк Аврелийше айтқанда, әр іске соңғы ісің сияқты ыждағатпен кіріс. Өйткені ол соңғы ісің болуы әбден мүмкін. Бүгінгі жұмыстың қарапайым орындалатынын ұғынуға тырыс. Сырткөзге ақымақ адам болып көрін. Білгішсінуге тырыспа. Тіпті біреулер сені маңызды адам деп ойлап қалса да, өзіңе-өзің сенбе. Эпиктет.
Enchiridion ( Энхиридион ).13A Тәулік бойы жұмыс істейтін БАҚ әлемімен тығыз байланыстағы адам үшін ең мықты мүмкіндік – « білмеймін » деген сөз. Көпшілік адамдар болып жатқан жайттардың бәрінен хабардар болуы шарт, телехикая сарапшылары мақтаған телехикаяның бәрін көруге міндетті, жаңалықтарды жіті қадағалап, басқалардың алдында бәрінен хабардар және өмірді білетінін дәлелдеп жүруге тиіс деп ойлайды. Алайда осының бәрі шын мәнінде қажет екенін кім кепіл? Әлде сізді полиция мәжбүрледі ме? Жоқ, әлде қонаққа барғанда елдің алдында ақымақ болып көрінуден қорқасыз ба? Иә, жалпы алғанда, отбасыңызға немесе еліңізге тікелей әсері бар бір жайттар жайында білуге міндеттісіз. Тек соны білсеңіз жеткілікті. Ақпарат алуды күрт қысқартсаңыз, қанша уақытыңызды, күш-қуатыңызды, ми ресурсын үнемдер едіңіз? Егер әр жанжал үшін, болып жатқан жаңалықтар мен ықтимал дағдарыс ( қалай болғанда да, мұның көпшілігі сізді айналып өтеді ) үшін наразылық танытып, уайымға салынбасаңыз, өзіңізді қаншалықты сабырлы сезінер едіңіз? Сонда ақылды тыңдап қана қоймай, жаның жай табады. Марк Аврелий. Meditations ( Ойлар ). Бір арнаға түсіп аламыз. Ақша табамыз, жаңалық ойлап табамыз, жұмыс істейміз – мұның бәрі бізді ынталандыратын себептер.
Бір қарағанда, бәрі жақсы сияқты. Алайда философиядан алшақтай береміз. Міне, осы салғырттықтың зиянды жағы бар: күйзеліс өршіп, сана тұманданады. Сөйтіп, ең басты нәрсені ұмытамыз және дәл осы тұста қиындыққа тап боламыз. Мұндай жағдайда тежегішті басып, қозғалыс қарқынын тоқтату керек. Тәртіп пен жаттығуларға қайта оралыңыз. Тәртіп анық және дұрыс ойлауға, ұстанымдардың нақтылығы мен деннің саулығына жетелейтінін жақсы білеміз. Стоицизм жанға дауа табу үшін ойлап табылған ілім. Ол бізді қазіргі заманның қауіп-қатерінен сақтайды. Өсіп-өркендеуімізге қажет өмірлік қуатымызды қалпына келтіреді. Мұны бүгін тексеріп көріңіз, ол сіздің жаныңызды емдесін. АҚПАН: ҚҰМАРЛЫҚ ПЕН ЭМОЦИЯ 1 ақпан ҚЫЗУ МІНЕЗДІ АДАМ ҮШІН Ашуланған кезде есіңнен шығарма: кәрге міну адамдыққа тән қасиет емес; одан гөрі биязылық пен сыпайылық адамдыққа тән. Нағыз жігіт қит етсе ашуға ерік беріп, наразылық танытпайды; ол ашушаң, арызқойлардан табандылығымен, батылдығымен биік. Өйткені сабырмен дос болған жанның күші де көбейеді. Марк Аврелий. Meditations ( Ойлар ). Не себепті төреші бұрылған сәтте намысқа тиетін сөз айтып, қасақана қытығына тиеді? Мұндағы мақсат – реакция туғызу.
Қарсыластың көңілін бөлу мен ашуландыру – сабырлы қалпынан тайдырудың ең оңтайлы жолы. Ашулана бастағаныңызды байқаған кезде, осыны есте сақтауға тырысыңыз. Ашуға бой алдыру арқылы әсерлі әрі қатыгез болып көрінемін десеңіз қателесесіз. Керісінше, ашу – әлсіздіктің көрінісі. Оған қоса, ашу тіпті біреудің құрған тұзағы болуы да мүмкін. Өйткені ашу-ызаға толы көз бен кез келген сәтте тап беруге дайын қызуқандылықтан гөрі, оның эмоциясыз салмақтылығы мен салқындылығы әлдеқайда үрей туғызатын. Өзіңді ұстай білу, міне, нағыз күш. Қызуқандылыққа бой алдырмай және аспан айналып жерге түссе де былқ етпейтін қабілетке ие адам – күшті адам. Себебі күшті адам – эмоцияның жетегінде кетпей, оны тізгіндей білген адам. Марк Аврелий. Meditations ( Ойлар ). Маған қалай киінуді, нені ойлауды, жұмысты қалай істеуді, өмірді қалай сүруді үйретпеңіз. Себебі біз дербес әрі толыққанды адамбыз дейміз. Егер біреу біз келіспейтін затты айтса, бірден ішімізден « қарсы шығу керек » деп ойлаймыз. Егер алдымызда бір тәрелке печенье тұрса, жеу керек дейміз. Егер біреу жанымызға жақпайтын нәрсе істесе, ренжиміз. Келеңсіз жағдай болса, қайғырып, мұңайып, күйзелуіміз керек.
Бірақ артынша жағымды жағдай болса, аяқ астынан бақыттан басымыз айналып, осы сәт тағы қайталанса екен деп тілейміз. Талап-тілегіміз не десе де – көнеміз, алайда ешқашан басқа адамның бізді бұлай мазалауына жол бермейміз. Бұл дәйекке келесі көзқараспен қарайтын уақыт келді: біз жіп арқылы билететін қуыршақ емеспіз. Немесе сондай сезім кешті екен деп, бізге ойына келгенін істеп, басқаруға болады деген сөз емес. Біз эмоцияға берілмей, өзімізді бақылауда ұстауымыз керек. Өйткені біз тәуелсіз, кемел адамбыз. Егер құзырынан тыс нәрсені қаламаса, онда ештеңені уайымдамас та еді? Эпиктет. Discourses ( Сұхбаттар ). Оның қалауы не? Әлем қауіпсіз болса деп тілейді. Ашулы саяхатшының қалауы не? Ауа райы жақсы болып, көшеде кептеліс болмағанын қалайды. Сонда ұшақ дер кезінде ұшып, уақытылы қонатын еді. Күйгелек инвестордың қалағаны не? Нарық дамып, салған салымы еселеніп қайтса деген ой. Эпиктет айтқандай, баяндалған жағдайларға ортақ бір нәрсе бар. Ол – қолымыздан келмейтін нәрсені қалау. Көңіл күйдің түсуі, желігу, ашуға берілу – күйгелектенетін, алаңдайтын сәттің бәрі біздің түкке тұрғысыз, құлдық санамыздың көрінісі.
Біз қайта-қайта сағатқа қараймыз, биржаның телеграфты аппаратына телміреміз, көрші кассадағы кезекті аңдимыз, көкке қарап, бейне бір діни культ ретінде табынамыз. Шыдамымыз таусылып, төзіміміз түгесілген кезде ғана қалағанымызды алып, тағдыр сыйын жіберетіндей көреміз. Егер бүтін бір нәрсеге алаңдай бастасаңыз, өзіңізге келесі сұрақты қойыңыз: Неге жанымды шүберекке түйіп тұрмын? Қазір мені басқарып тұрған не? Мен бе, әлде менің үрейім бе? Ең басты қоятын сұрақ: Үрейдің маған әкелер пайдасы бар ма? Саналы таңдауына бағынбайтын нәрселер сабырлы қалпынан айыра алмайтын адам. Эпиктет. Discourses ( Сұхбаттар ). Ондай басшы ыңғайсыз әрі қатал сұрақ дегенді білмейді, мысқыл мен кекету-мұқатуға да пысқырмайды. Кез келген сұраққа әзілмен, байсалды, сабырлы жауап қайырады. Тіпті шамына тисе де, былқ етпеуге, сыр бермеуге тырысады. Мұндай мінезді тек тәжірибе мен жаттығудың арқасында қалыптастыра алмайсың. Ондай адамдар эмоцияға берілсе, жағдайдың күрделене түсетінін біледі. Журналистер сұхбат берушінің шалыс басқанын немесе ашуланғанын күтеді, сондықтан баспасөз өкілдерімен сұхбат сәтті өту үшін байсалды болу маңызды. Дәл қазір бір топ тілші үйіңізге баса-көктеп келіп, дәйектерді талап етіп, қитұрқы сұрақтар жаудыруы екіталай.
Алайда бұған дайын болу ешқашан артық етпейді. Өмір жолыңызда кез келген дағдарыс, күйзеліс немесе қиындық кездескеніне қарамастан, басыңызға іс түскенде өзіңізді қалай ұстайтыныңызды анықтап, алдын ала бір образды белгілеп, орайы келгенде соны пайдаланған жөн. Саналы таңдау, стоиктердің тілінде, проайресис, [ 26 ] бойға дарытып, дамыта алатын табандылықтың түрі. Дұшпандардың шабуылына төтеп беріп, қысым мен қиындыққа шапшаң тойтарыс беру қолымыздан келеді. Бәрі біткен кезде, білікті стоик сияқты сұқ саусағымызбен нұқып, « келесі » деп айта аламыз. Марк Аврелий. Meditations ( Ойлар ). Психологиялық ауытқушылыққа шалдыққан емес, өмірінің астан-кестені шыққан, шешім қабылдаймын деп қателікке ұрынғандарды айтамын. Ондайлар бірде құзар шың басында отырса, бірде шыңыраудың түбінде отырады. Әр күні не керемет, не сұрықсыз. Мұндай адамдардан шаршайтынымыз анық. Олардың ниетінің жақсы немесе жаман екенін ажыратуға көмектесетін, ой елегінен өткізетін сүзгі болғанын қаламас па едіңіз? Ондай сүзгілер бар. Ол – әділдік, ақыл, философия. Стоикалық ойдың негізгі мәні де осы. Ниет қай кезде де бар, сіздің мақсатыңыз оны өз ырқыңызға бағындыру. Қарапайым сөзбен айтқанда – істі бастамас бұрын ойлан.
Менің ұстанымым қандай? » деген сұрақтарды қойыңыз. Парасатты адам мұндай жағдайға тап болса – шыдайды, бірақ күресудің орнына бейбітшілікті таңдайды. Сенека. Moral letters ( Өнегелі хаттар ). Рузвельт бұл сөзін президенттік қызметінен кетсе де, танымалдылығын жоғалтпай тұрғандай айтқан. Бірнеше жылдан кейін ол, Ақ үйді қайтарып алу үшін, бір кездері өзіне қамқор болған адамға қарсы шығып, бірақ сәтсіздікке ұшырап, науқан кезінде бір өлімнен аман қалады. Ол уақыт өте келе бізді шатастыратын көптеген әрекеттер жасаған. Теодор Рузвельт расында ұлы адам болған. Сонымен қатар оны алға сүйреген қызуқандылық, ешқашан айырылмастай көрінген қызметі мен билікке деген махаббат. Көпшілігіміз осы қателікке бой алдырамыз. Құзырымыздан тыс нәрсеге ұмтылғанда, соңы бақытсыздыққа апарады. Біз әрекетсіздіктен қорқамыз, сондықтан тек тұрмастың күйін кешіп, күрес пен әрекетті таңдаймыз. Шын мәнінде, бейбітшілікті таңдау лайықты әрі орынды болғанына қарамастан, соғысты таңдаймыз. Иә, « Аренадағы адам » таңырқауға тұрарлық. Сарбаз, саясаткер, бизнесвумен және басқа маман иелеріне де таңырқауға болады. Бірақ ( иә, бірақ ) тек белгілі бір себептермен аренаға тап болған кезде ғана. Тағдырдан қашып, қалай айналып келгенін білмейді.
Сенека. Oedipus ( Эдип ). Мүмкін, бұл шындық шығар. Алайда параноиктар кез келген жауға қарағанда өздерін тез әрі нәтижелі түрде жоқ қылады. Сенека Римдегі ең мықты қоғамдарда болып, мұндай динамиканы айқын көре алды. Сенека Нерон атты шәкіртін ауыздықтауға тырысқан, алайда ол анасы мен әйелін өлтіргенімен қоймай, тәлімгерінің де түбіне жетті. Билік, қорқыныш пен бірбеткейліктің үйлесуі аса қауіпті болуы мүмкін. Сатқындықтан қорыққан көшбасшы, өзі бірінші болып әрекет етіп, опасыздықты да бірінші жасайды. Қол астындағыларға жақсы көрініп ұнау үшін бар күш-жігерін салғанымен, түптеп келгенде, керісінше нәтижеге тап болады. Нашар басқаратынына сенімді бола тұра, ұсақ-түйек шаруаларға да араласып, бәрін бақылауда ұстауға тырысып, қадірін кетіреді. Бұл солай жалғаса береді. Біз неден қашсақ, айналып дәл соның өзіне келеміз. Бір күні қандай да бір қауіпті жағдайға тап боламын деп қорықсаңыз, есіңізден шығармаңыз: ниетіңізді түзеп, сабырлылық танытпасаңыз, әрекеттеріңізге жауап бере алмасаңыз, бақытсыздығыңыздың себебі өзіңіз болуыңыз ғажап емес. Мұндай жағдай бізден де ақылды, қуатты және табысты адамдардың басынан өткен. Мұндай жағдай сіздің де басыңызға түсуі мүмкін. Сенека.
Moral letters ( Өнегелі хаттар ). Әрине, жеңілдемейді. Себебі біз ашу үстінде істелген мұндай әрекеттерімізді ақтап аламыз. Ал сол әрекетіміз үшін жауапқа тартса, ұялып, жерге кіріп кете жаздаймыз. Бұл кеңесті өзіңіз де қолданып көріңіз. Келесі жолы ашуланғанда, айқай салып, тұмаудан шаршадым деп ыңырсығанда, ышқынып жылаған сәтте, өзіңізге « Осыдан жеңілдеп, жақсы болып қалдым ба? Құтылғым келген нәрседен құтылып, шынымен өмірім қалыпқа келдім бе? » деген сұрақтар қойыңыз. Марк Аврелий. Meditations ( Ойлар ). Сыртыңыздан жамандап, өсектеген адамдарды, жіберуіңіз мүмкін қателіктерді, білместікпен жоғалтқан немесе тастай салған заттарыңызды еске түсіріңіз. Қандай сезім туындайды? Ешқандай, себебі олар туралы ештеңе білмейсіз. Басқаша айтқанда, жағымсыз жайттар туралы пікір білдірмесеңіз де болады. Сондай-ақ бұл әдетті анда-санда ғана қолданбай, тұрақты әдетке айналдырып алған жөн. Әсіресе жағымсыз пікір жаныңызды жаралап, жүрекке салмақ түсірген жағдайда қолданған жөн. Не болғанын білмеген кейіп танытып, ештеңені ойламауды үйреніңіз. Немесе ол жайында мүлдем естімегендей болыңыз. Оның сізге қатысы жоқ, тіпті өмірде болмаған деп елестетіңіз. Сол кезде келеңсіздіктер сізге бәлендей әсер етпейді.
Ал егер тағдырдың жазуымен дұшпанын бағындыра алмай қалса, ол өзіне қол салады. Сенека. On anger ( Ашу туралы ). Оның міндеті – жағдайды ушықтыру ғана. Басында ашуланамыз, одан кейін басқа адам ашуланады, түбінде бәрі ашуланады, бірақ мәселенің шешімі табылмайды. Көптеген табысты адамдар ашудың өмірдегі ең қуатты күш екенін дәлелдеп кеткен. Біреулерге « қателескенін » дәлелдеу арқылы немесе оларға « ерегіскен » талай адам миллионерге айналды. Семіз немесе ақымақ деп мазақтаған адамдар уақыт өте келе сымбатты мүсінге, асқан ақылға қол жеткізді. Басқа жұрт оны бар болмысымен қабылдамағанына ашуланып, өз жолын салуға тырысқандар қаншама? Алайда бұл көрегендік емес. Мұндай жағдайда көліктің кірлегенін, жанама әсерді байқамайсың, тіпті қозғалтқыштың тозғанын елемейсің. Олар бастапқы ашу басылғанға дейін ештеңеге мән бермейді, машина ( ең соңында күш алатын бір ғана нәрсе – өзіне деген ашуы түгегенше ) солай жұмыс істеп тұруы үшін оған көбірек энергия керек екенін түсінбейді. Ашу мен басқа да күшті эмоциялар үшін де дұрысы – осы. Бұл – улы отын. Әрине, әлемде улы нәрсе көп, алайда бұл улы отынның келтіретін шығыны әлдеқайда көп.
Көңіліміз бірде патша, бірде тиран. Адалдыққа ұмтылып, тәннің саулығын сақтағанда, сенен ешқандай лас, арсыз әрекетті талап етпегенде, көңіліміз патшадай жайсаң; ал өзіне билігі жүрмей, ашкөз, шолжаң болса, елдің қарғысына ұшырап, жеккөрінішін туғызады да, бірден тиранға айналады. Сенека. Moral letters ( Өнегелі хаттар ). Бір қарағанда, өте дұрыс айтылған. Көптеген Рим императорлары тиран болған. Жасаған қылмыстары мен өлтірген адамдарын тізіп айтар болсақ, Сенеканың шәкірті Неронды мысалға келтіруге болады. Екінші бір император Домициан Римнен барлық философтарды қуып шыққан; Эпиктет те кетуге мәжбүр болған. Бірақ, соған қарамастан, бірнеше жылдан кейін келесі император Адрианның жақын досына айналады. Ол, өз кезегінде, басшы-философтардың жарқын мысалдарының бірі Марк Аврелийдің таққа отыруына көмектеседі. Сондықтан билік әрдайым азғындатады деу қиын. Шын мәнінде, бұл жеке тұлғалардың ішкі күші мен өз-өзіне есеп беруіне байланысты: олар нені бағалайды, қандай ниетін қадағалай алады, олардың адалдық пен әділдік туралы түсінігі шексіз байлық пен биліктің азғыруына төтеп бере ала ма? Бұл сізге де қатысты – жеке тұлға ретінде де, маман ретінде де. Тиран немесе патшасыз ба?
Батыр немесе Неронсыз ба? Сіз кімсіз? Қорғайтын нәрсе соншалықты көп емес қой: ар-ұят, адалдық, табандылық, нәпсіқұмарлықтан аулақ болу, қайғыға салынбау, сабырлы, бір сөзбен айтқанда, – азат болу. Мұны неге айырбастауға дайынсың? Эпиктет. Discourses ( Сұхбаттар ). Стоицизм мұндай жағдайлардан күйзеліссіз шығуға көмектеседі, себебі эмоционалды әсерлерді түсініп, оларды жеңуге мүмкіндік береді. Жарылуға шақ тұрған механизмді іске қосатын тетікті бақылауда ұстауға септігін тигізеді. Сізге сұрақ: не үшін мұндай жағдайға душар болдыңыз? Шынымен осындай ортада өмір сүруге лайықсыз ба? Жағымсыз электронды хаттар ашуыңызды келтіріп, жұмыстағы қиындықтар бірінің үстіне бірі жамала бергеніне разысыз ба? Бүйрек үсті безіміз белгілі бір кезге дейін ғана шыдайды, одан кейін шаршайды. Сондықтан мұндай қиындықтардан өту үшін стоицизмді қолданыңыз. Бірақ менің қалаған өмірім шынымен осы ма деп сұрауды ұмытпаңыз. Ашуланып, күйзелген сайын, денеңіздің бір бөлшегі семеді. Баға жетпес ресурсыңызды осындай түкке тұрмайтын нәрсеге сарп еткен дұрыс па? Тіпті ғаламдық өзгерістен де қорықпаңыз. Ол рақат күй күте тұрсын, оны кейінге қалдыр.
Енді рақатқа батқан кезіңді көзіңе елестет, рақат күй кешіп, одан соң бұған қатты өкініп, өзіңді жазғыратын сәтті ойлап көр. Енді осыған өзіңе тоқтау айтып, артынша өзіңді сол үшін мақтағаныңды, азғыруға көнбегеніңе қуанғаныңды қарсы қойып көрші. Егер іске кірісетін уақыт келді деп есептесең, тәтті ойдың жетегінде кетпегеніңе, рақатқа батамын деген арам ойдан ада екеніңе көз жеткіз. Осының бәрін жеңіп шыққаныңды ұғыну қаншалықты ұнамды екенін салыстыр. Эпиктет. Enchiridion ( Энхиридион ). Сондықтан тамақтану саласында пайдаланатын бір айла-шарғы іске асуы мүмкін. Кейбір диеталар « демалыс » жариялайды, аптасына бір рет қалағанның бәрін жеуге болады. Қалған күндері жегің келген тамақтардың тізімін жасап, демалыс күні соның бәрін жеп, рақаттануға болады. Бұл жерде бәрібір сіз ұтасыз. Себебі жеті күннің алты күнінде дұрыс тамақтанасыз. Бастапқыда арманыңа жеткен сияқты боласың. Бірақ осы диетаны ұстап көрген адам, мұндай демалыс біткеннен кейін қиналып, өзін жек көретінін жақсы біледі. Көп ұзамай өзіңіз-ақ ерікті түрде рұқсат еткен демалыстан бас тартасыз. Өйткені демалыстың сізге қажеті болмайды, оны қаламайтыныңыз анық. Бұл темекі шеккен баласын ұстап алған ата-ананың сол сәтте баласына темекінің бір қорабын шеккізгенімен бірдей.
Азғырушы нәрсені нақты салдарымен байланыстыра білген маңызды. Бетімен жіберу қарсыласудан жаман екенін түсінген кезде, сол іске деген ниет көмескілене бастайды. Сонымен қатар өзіңді бақылау рақатқа бөлесе, ал азғыруға еліктеу өкініш әкелетінін ұмытпаған жөн. Гераклит. Бұл бәріміздің басымыздан өткен жағдай. Сол кезде не ойладым екен? » Ойламағансыз, мәселенің бәрі сонда. Сізге қажет нәрсе – ақыл, басқа ештеңе де емес. Тек ақылға жүгініп, әрекет ету керек. Бірақ бұл оңай шаруа емес. Эмоцияға берілмей, көңіл-күй мен гормондардың ойынына мән бермей, билік тізгінін ақылға беру қажет. Міне, соған қол жеткізіңіз. Бар назарыңызды ақылға аударыңыз. Ақылыңыз жұмыс істесін. Марк Аврелий. Meditations ( Ойлар ). АҚШ-тың негізін қалаушылардың бірі Томас Джефферсон өзіне дейін президент болған Джон Адамсқа жазған хатында: « Ешқашан болмаған бақытсыздықтар қаншама қайғы-қасірет әкелді », – деп әзілдеген болатын. Бірақ осы ойды бәрінен жақсы жеткізген Сенека: « Бізді қорқытқан нәрсе тезірек келсін, одан да дұрысы, үрейімізді ұшырғанның бәрі тезірек артта қалсын ». Стоиктер біздің көңілімізді түсіретін нәрсенің көбі шындық емес, қиялымыздың нәтижесі деп есептеген. Ол тура түс сияқты.
Түс көргенде, бәрі шын өмірде болып жатқандай күй кешесің. Алайда оянған кезде, түсіңнің түк мәні қалмайды. Түс көріп жатып: « Тоқтай тұр, бұл нені білдіреді? » – деп ойлай алмаймыз. Тек сол түстің жетегінде кетеміз. Ашу-ыза, қорқыныш және осыған ұқсас күшті эмоцияларымыз да дәл сондай. Қапалану – оянғаннан кейін де, көрген түсіңді жалғастырумен тең. Қиялдағы жалған көріністер эмоцияңды оятып, көңіл күйіңе шынайы әсер етеді. Яғни қиял нәтижесінің де кәдімгідей салдары бар. Сондықтан дәл қазір оянып, жаман түстерден арылыңыз. Ал егер біреу саған ренжісе, сен де оған ренжисің бе? Оның орнына барлық әріпті бөлек-бөлек, рет-ретімен асықпай атап шықсаң қайтеді? Кез келген міндет әртүрлі бөліктерден тұратынын ұмытпа. Оны жеке-жеке айтып өтуге болады. Содан соң кезекті ісіңді асықпай, даурықпай, ашуға берілмей, тиісті түрде орындаған жөн. Марк Аврелий. Meditations ( Ойлар ). Олар сізге тапсырма беріп, өтініш жасайды. Ал сізге өтініш жасаған адам ұнамағандықтан, қырсығып қаласыз. Бәлкім, тапсырған іс шынымен қиын шығар, мүмкін, өтініп емес, бұйыра сөйлеген болар.
Сіз оған: « Жоқ, істемеймін! » – деп жауап бересіз. Бұдан кейін өтініш жасаған адамдар дәл солай әрекет етеді. Сіздің өтінішіңізге құлақ аспайды. Арадағы қақтығыс өрши түседі. Алайда бір сәтке кері шегініп, осы оқиғаға объективті көзбен қарап көрсеңіз, өтініш толықтай жөнсіз емес екенін түсінер едіңіз. Тапсырманың біл бөлігін оп-оңай істеп тастауға болар еді, яғни өтініш жартылай болса да орындалар еді. Егер осындай шешімге келсеңіз, демек, тапсырманың қалғанын да сабырмен орындауға болады. Сол сәтте сізге берілген тапсырманы толық орындай алатыныңыз анықталады. Өмір ( кез келген жұмыс ) онсыз да күрделі. Болмашы мәселеге бола эмоцияға беріліп, себепсіз соғыс ашып, оны қиындатпайық. Ізгілік жолында жасалатын қарапайым әрекеттер – катеконның жолын эмоциялармен жабуға жол бермейік. Бақыт қалағанын толығымен алу керек, түптеп келгенде, бұл – қанағат: бұл жерде ашкөздік, тойымсыздық болмауы керек. Эпиктет. Discourses ( Сұхбаттар ). Психологтер мұндай ойлау түрін шартты бақыт деп атайды. Ол көкжиек іспеттес: қанша жүрсең де, ешқашан жетпейсің. Тіпті оның жанына да жақындамайсың.
Болашақта болатын нәрсені шыдамсыздана күту, үміттену, бір нәрсені қатты қалау, бақытты сценарийді ( мұндай әрекет қанша жағымды болғанына қарамастан ) күту – сізді дәл қазір бақытты болу мүмкіндігінен айырады. Одан гөрі ашкөздікке, бұдан да жақсыға қол жеткіземін деген ниетіңізге, зарығып күткеніңізге назар аударсаңыз, бұл ойлардың сізге жау екенін түсінесіз. Бақыт пен жоқты аңсаудың бірін таңдаңыз. Эпиктет айтқандай, екеуін қатар алып жүру мүмкін емес. Әй, бейбақ, шыда, мансап пен биліктің құлы болма. Билік үшін, еркіндік, амандық, сабырлылық үшін күрес – нағыз күрес. Эпиктет. Discourses ( Сұхбаттар ). Өрекпіген көңіл дәл дауыл сияқты үйіріп, құйындай көтеріп әкетуі мүмкін. Қатты қамығып немесе қиындыққа тап болып, салымыз суға кеткенде, осындай жағдай алдымыздан шығуы мүмкін. Алайда ауа райының қазіргі кездегі рөлін ойлап көрейік. Дауылдың болатынын алдын ала болжап, ол жайында ескертетін синоптиктер мен сарапшыларымыз бар. Егер ауа райы болжамына сенуден бас тартып, дайындалмасақ, дауыл басталғанда қорғансыз қаламыз. Егер жоспарсыз әрекет етіп, қыс қамын жазда ойламасақ, сыртқы ( ішкі ) апаттарға қарсы дәрменсіз боламыз.
Сол бұрынғыша жылдамдығы сағатына 200 шақырым ұйытқыған желден қорғануға қауқарымыз жетпейді. Алайда біздің бір артықшылығымыз бар, біз дауылға дайындалып, онымен күресуге жаңаша кірісе аламыз. Алдыңа тамақ алып келді ме? Қолыңды тамаққа созғанда, әдептен озбай, жейтініңді ғана ал. Табақ тартқандар жаныңнан өте шықты ма? Көзіңді салма. Саған әлі сыбағаңды әкелген жоқ па? Ұмсынып, дәмеленбе. Тамақты алдыңа алып келгенше күт. Балаларыңа да, әйеліңе де, мемлекеттік қызмет пен байлыққа дәл солай қара. Сонда күндердің күнінде құдайлармен табақтас болғаныңды аңғарасың. Эпиктет. Enchiridion ( Энхиридион ). Сол нәрсені алу үшін ештеңеден тайынбайтыныңызды сезгенде, мұның үстел үстінен қол созып, біреудің тамағын қолынан жұлып алумен тең екенін, бұл жаман әдет екенін есіңізге салыңыз. Ең дұрысы, сабырмен кезегіңізді күтіңіз. Бұл теңеудің басқа да қыры бар. Мысалы, мұндай ұлан-асыр тойға шақырту алғаныңа шүкіршілік етіңіз ( бұл – алғыс ). Немесе тартылған астың дәмін толық сезіну үшін аспай-саспай, сабырмен күтіңіз ( бұл – осы сәттен ләззат алу ).
Бірақ көп тамақ жеп, қарынды тамақ пен шарапқа толтырудың қажеті жоқ екенін ұмытпаңыз, біріншіден, бұл денсаулыққа зиян ( қомағайлық – ауыр күнәлардың бірі ). Тамақтан кейін қожайынға үстелдің үстін жинап, ыдыс жууға көмектеспеу – әдепсіздік ( бұл – альтруизм ). Соңғысы, келесі жолы сізге де оларды қонақ қып күтіп, дәм ұсыну кезегі келетінін есте сақтаңыз ( бұл – қайырымдылық ). Ас болсын! Марк Аврелий. Meditations ( Ойлар ). Алайда қалауымыздың жетегіне еріп, онымен өткен өмірдің қандай екенін бір сәт ойланған жөн. Америкалық жазушы Энн Ламотт Bird by Bird ( Құсқа ерген құс ) кітабында ойын-шыны аралас: « Құдайдың ақшаға қатысты ойын білгің келсе, Оның ақшаны кімге жібергенін қара », – деп жазады. Бұл айтылғанның рақат алуға да қатысы бар. Әмірші мен оның кәнизактарға толы гареміне қараңыз. Бұл әйелдердің бар ойлағаны бәле, қастық пен қулық. Енді танымал болған жұлдыздың сайран салуы тез арада нашақорлыққа әуестену мен мансабының тоқырауына алып келетінін қараңыз. Өзіңізге « Бұл соған тұрарлық нәрсе ме? Шынымен соншалықты жағымды ма? » деген сұрақтар қойыңыз.
Бір нәрсені қатты қаласаңыз немесе « зиянсыз әдетке » әуестенбес бұрын, осыны ойлаңыз. Бір сөзбен айтқанда, сыртқы әлемге қатысты кез келген нәрсеге ұмтылу, соны бағалау – басқаға тәуелді болу деген сөз. Эпиктет. Discourses ( Сұхбаттар ). Әлбетте. Алайда үздіксіз бір нәрсені жан-тәніңмен аңсау жаман болмағанымен, кедергіге әкеп соқтыруы ықтимал. Бітпейтін тілектеріміз: әлемді шарласам деген арман, президент болуға ұмтылыс, бес минуттық тыныштықты көксеу бізді әлсіретеді. Бірдеңені бар жаныңмен қалағанда, қол жетпес арман екенін біле тұра, үміттенгенде, түбінде көңіліміз қалатынын білеміз. Себебі адамның айтқаны емес, Құдайдың дегені болатыны айдан анық. Сол кезде қайраңда қалған балықтай күй кешесің. Киник Диоген айтпақшы, Құдай ештеңеге мұқтаж емес: адам да, Құдай сияқты, азға қанағат етеді. Ештеңеге мұқтаж емес адам – нағыз жеңімпаз, өйткені ол ешкімге тәуелді емес. Бұл көп сыналатын ( мысалы, барлық классикалық пьесалар мен әңгімелерде байлық пен атақты көксеген ақымақтарды сынайды ) тілектерге ғана қатысты нәрсе емес.
Гэтсбидің [ 29 ] үміт оты ( жасыл жалыны ), егер ол, мысалы, махаббат немесе игі іс деп есептесек, жақсы нәрсе болуы да мүмкін. Алайда осы жақсы нәрсе түбіңе жетуі де ғажап емес. Неге талпынасыз, мақсаттарыңыз қандай деген мәселе көтерілген кезде, өзіңізге « Мен оларды басқарамын ба, әлде олар мені басқара ма? » деген сұрақ қойыңыз. Ал мемлекет кез келген үлкен шаһар сияқты соғысқа дайын болу керек деп есептеді. Алайда ол ешқашан бөтен қоғам алдында өз ойын жария етпеген, сондықтан достарының бірі оған: « Катон, жұрт сенің үнсіздігіңді айыптайды », – дейді. Бірдеңе айта алатыныма сенімді болғанда сөйлермін », – деген екен. Плутарх. Cato the younger ( Кіші Катон ). Тоқтап, кідіріп, « жоқ, бұлай істей алатыныма сенімді емеспін. Дайын емес сияқтымын » деу әлдеқайда қиын. Ежелгі Рим жазушысы Катон саясатпен айналыса бастағанда, бәрі одан шұғыл және батыл әрекеттер: ойландыратын сөздер, даулы айыптаулар, дана шешімдер күтті. Ол мұндай қысымды ( мұндай қысым адамға барлық уақытта жасалған ) түсініп, қарсы тұрды.
Көпшіліктің ( өзіміздің эгомызға ) сөзіне еру оңай. Ал ол орайы келген сәтті күтіп, сабырмен дайындалды. Ойларын талдап, сезімге, менмендікке, надандыққа берілмей, асығыс әрекет етпегеніне көз жеткізді. Тек өзіне сенімді болған кезде ғана сөйледі. Ал оның сөзі тыңдауға тұрарлық еді. Бұл үшін мұны түйсіну қажет. Бір сәт тоқтап, әрекетімізге әділ баға берейік. Бұған қабілетіңіз жете ме? Оның сезімімізге пысқырғаны бар ма… Марк Аврелий. Meditations ( Ойлар ). Император төлтума әдебиет жазуға тырыспаған. Ол бар болғаны кітаптан алған маңызды сабақтарын өмірде есіне салып отырған. Бұл дәйексөз өте ерекше, себебі жойылып кеткен Еврипида пьесасынан алынған. Одан қалған осы сияқты үзінділер саусақпен санарлық. Қысқасы, пьесаның кейіпкері Беллерофонт Құдайдың барына күмәндана бастайды. Көрсетілген шығарма жолында: « Біз шамамыз жетпейтін тылсым күштер жайында ойлап қайтеміз? Неге мұндай нәрселерді жүрегімізге жақын қабылдаймыз? Өйткені сыртқы күштер – санасыз жаратылыс, олар біздің зарымыз бен айқайымызға жауап бере алмайды. Бұл немқұрайды құдайларға да қатысты », – дейді. Марк Аврелий жағдай біздің сезіміміз, үрейіміз, уайымымызбен санаспайды және қам жемейді дегенді үнемі есіне салып отырған.
Оған сіздің қандай күйде отырғаныңыз қызық емес. Себебі олар жансыз. Сондықтан ашуланып, жағдайға қыр көрсетіп әуре болмаңыз. Жағдайдың оған пысқарғаны бар. Сені ұрысқан немесе ұрған адам ренжітпейді. Мені ренжітті деген ой ренжітеді. Осыны есіңе сақта. Сонымен, егер біреу ашуыңа тие бастаса, сені ашуландырған ол адам емес, өз ойың екенін біл. Сондықтан, бірінші кезекте, қиялыңа ерік бермеуге тырыс. Сонда өзіңді оп-оңай жеңіп, ойлануға уақыт табасың. Эпиктет. Enchiridion ( Энхиридион ). Миллиардердің нарықтағы ауытқулар кесірінен миллион долларынан айырылуы, сіз бен біздің миллионнан айырылғанымызбен бірдей емес. Қас жауыңнан сын есту, жақын адамыңнан сын естігенмен бірдей болмайды. Егер біреу сізге жағымсыз электронды хат жіберсе, ал сіз оны оқымасаңыз, түк те болмайды, солай емес пе? Басқаша айтқанда, жағдай « нашар » болуы үшін оған контекст, санаттарға жіктеу және оған біз қатысуымыз керек. Зиян шеккенімізді яки шекпегенімізді біздің сол жаңалыққа реакциямыз анықтайды. Егер бізді ренжіткенін сезсек, ашулансақ, демек, солай болғаны. Егер наразылықты сезіп, дауыс көтерсек, әлбетте, текетірес жалғасады деген сөз.
Бірақ байсалдылық танытып, жағдайға « жақсы » не « жаман » деген айдар тақпау да өз қолымызда. Өміріміздің әр кезеңінде қайталанған бір жағдайға әртүрлі көзқараспен қарауыңыз мүмкін. Олай болса, бір нәрсеге « жаман » деген айдар тағудың қажеті қанша? Неге ештеңені елемей жүре бермеске? Одан кейін осының бәрі қазір қайда қалды деп ойлан. Артында тек түтін мен күл, сөз ғана қалған, тіпті сөз де қалмаған… Марк Аврелий. Meditations ( Ойлар ). Бұл Марк үшін ескерту болды. Бүкіл әлемді жаулап алсаң да, жер жүзінің әміршісі болсаң да, бұл әрекетіңнің бәрі құмға қамал соққанмен бірдей. Өйткені көп уақыт өтпей-ақ, уақыт желі бәрін ұшырып әкетеді. Бұл ашу-ызаның, өшпенділіктің, қайсарлықтың немесе перфекционизмнің шыңына жеткендерге де қатысты. Марк Аврелий тарихтағы ең қуатты, ең айбынды, ең адуынды адамдардың бірі Ескендір Зұлқарнайынның қашыр бағушы көмілген жерге жерленгенін мысалға келтіргенді ұнатады. Бәріміз түбінде өлеміз, уақыт өте ұмыт боламыз. Эмоцияның құрсауында қалып, бейшара әрі қанағатсыз болғанша, берілген қысқа ғұмырыңды мәнді өткіз. Онда ол өзінің рухани әлеміне, әрекетіне қарасын.
Ал қазір мен бәрімізге ортақ табиғат қалаған нәрсені, өз табиғатым қалаған нәрсені істеймін. Марк Аврелий. Meditations ( Ойлар ). Алайда бәрін бетіне басып, айтып тастаудың орнына, қай жерден қателік жібергенін, не айтқысы келгені туралы ұзақ хат жазатын. Бірақ ол жолдауын бүктеп, үстелдің тартпасына салып қоятын және ешқашан жібермейтін. Мұндай хаттардың көбісі кездейсоқ сақталып қалған. Рим императоры секілді, Линкольн да ашу – дұшпан екенін білген. Айтып тастағысы келгенмен, мұның соңы әрдайым өкінішпен аяқталатынын түсінген. Кейін мұндай хатты жібергіңіз келмейтіні анық. Соңғы рет ашуға берілген кезіңізді еске түсіріңіз. Нәтижесі не болды? Содан бір пайда болды ма? Ізгілік, әрине, адамгершілік және соған қатыстының бәрі; зұлымдық – жаман әдеттер және соған қатыстының бәрі; ал немқұрайдылық – екеуінің арасындағылар. Оған бәрі жатады: байлық, денсаулық, өмір, өлім, ләззат, азап. Эпиктет. Discourses ( Сұхбаттар ). Айналадағының бәрі қамығып, көре алмай, уайымдап немесе қызғанып жүрсе, сіз объективті ойлап, сабырлы, парасатты бола аласыз ба? Көз алдыңызға елестетіп көріңізші.
Оның жұмыстағы қарым-қатынасыңызға, жеке өміріңізге немесе достарыңызбен арақатынасыңызға қалай әсер ететінін де ойлаңыз. Сенека өте бай және атақты адам болғанына қарамастан, стоик болған. Мал-мүлкі жеткілікті болғаны рас, бірақ, стоиктер айтпақшы, ол материалдық құндылыққа немқұрайды қараған. Бар кезінде қуанғанымен, бәрінен бір күнде айырылып қалса да, сабыр сақтауға дайын болған. Тым көпті аңсаудан немесе бір тиыннан айырылудан қорқудан гөрі осы дұрыс! Немқұрайдылық – соның қақ ортасы. Бұл жерде мәселе молшылықтан қашуда емес, игілікке кез келген ықтимал мөлшерден тыс күш пен артықшылық бермеу. Әрине, оңай емес екені анық, бірақ қолыңыздан келсе, өміріңіздің қаншалықты жеңілдейтінін түсінесіз. Су дірілдеген кезде, сәуле де дірілдегендей көрінеді, алайда олай емес. Демек, адамның басы айналған кезде, тыныштығын бұзатын өнер немесе жақсы қасиеттер емес, тыныштығын бұзатын өзінің жаны. Жан тынышталғанда, ол да тынышталады. Эпиктет. Discourses ( Сұхбаттар ). Мүмкін, оңбай қателескен боларсыз. Сонымен? Бұл сізге белгілі философияны өзгертпейді. Бұл саналы таңдау сізден мүлдем теріс айналды деген сөз емес. Керісінше, сіз оны уақытша тастап кеттіңіз.
Дәл қазіргі сәттегі бейберекетсіздік білім құралына да, мақсатына да әсер етпейтінін есте сақтаңыз. Тоқтаңыз. Сабаңызға түсіңіз. Ол сізді күтеді. Қолы інжірге толған соң, құмырадан шығара алмай жылайды. Інжірді сәл азайтсаң, қолыңды шығарасың. Сен де көп асаймын деген ойдан арыл: бұйырғанын ал, сонда тілегіңе жетесің. Эпиктет. Discourses ( Сұхбаттар ). Жұмыс, отбасы, мақсат, табыс, демалыс – осының бәрінің дәл қазір, бір мезгілде болғанын қалаймыз. Ежелгі Грекияда оқу залы ( схолейон ) демалатын жер болған. Шәкірттер жақсылық пен жамандық сияқты жоғары материялар жайында ой қозғап, өмірлерін одан әрі жақсартуға тырысқан. Мәселе пендауи дүниелерге басымдық беру жайында болған. Ал бүгін біз құмырадан көбірек інжір алуға ұмтылып, қолы шықпай қалған бала сияқтымыз, неге басымдық беру керектігін ойлауға мүлдем уақытымыз жоқ. Эпиктет: « Көп асаймын деген ойдан арыл – көпке құмарланба », – дейді. Ойыңды жинақта. Ненің маңызды екенін анықта. Санаңды « Маған осы нәрсе қажет пе? Оған қол жеткізбесем, не болады? Онсыз да өмір сүре аламын ба? » деген сұрақтар қоюға дағдыландыр.
Бұл сұрақтардың жауабы арқаңызды кеңге салып, көп уақытыңды алатын қажетсіз ойлардан арылуға, байсалды және бақытты болуға септігін тигізеді. НАУРЫЗ: ТҮЙСІК 1 наурыз ФИЛОСОФИЯ ҚАЙДАН БАСТАУ АЛАДЫ? Сонымен мінеки, философиямен шұғылданудың алғашқы баспалдағы: рухани деңгейіңнің қандай халде екенін ұғын. Эпиктет. Discourses ( Сұхбаттар ). Қорқынышты сөз бе? Неден бастау керек? Кітап оқудан ба? Дәріс тыңдаудан ба? Дүние-мүлкіңді тәрк етуден бе? Эпиктеттің айтуынша, өз санасын жаттықтырып, басқалар үшін айқын ақиқат боп көрінетін сезім, сенім, тіпті тіл туралы ойланған жан – кемеңгер. Жануар айнадағы өз бейнесін тани алса, ол да саналы. Біздің де философия әлеміне саяхатымыз өз санамызды саралай алатын қабілетке ие екенімізді түйсінуден басталады дей аламыз. Бүгін дәл осы қадамға дайынсыз ба? Осы әрекеттен кейін ( Сократтың сөзін басқаша жеткізсек ) өзіңізге лайықты өмірді сүріп жатқаныңызды біліп, шынайы « тірі » жанға айналасыз. Сенека. On tranquility of mind ( Рухтың бейқамдығы туралы ). Кемшілігіңе көз жұма қарасаң, өзіңді танығаның қайсы?! Осы кезге дейін өз бойыңнан байқамай келген бір нәрсені мойындауға тура келе ме деп, өзіңді бағалаудан қорықпа.
Гёте максимасының екінші бөлігі де дұрыс. Ол « өз құныңды төмендету » бәрібір зиян дейді. Бастапқыда үрей туғызған жағдайды реттеген кезде, өз-өзімізге таңғалып жатамыз ғой. Жақынымыздан айырылған күннің өзінде, қайғыны кейінге ысырып қойып, басқаларға қамқор боламыз, дегенмен басымызға осы күн туғанға дейін ата-анамыздан, бауырларымыздан айырылудан асқан азап жоқ болып көрінетін. Қиындықтан күйреп кетпей, тосын жағдайға төтеп беру немесе өмірді күрт өзгерту қолымыздан келеді. Өз қабілетімізді жете бағаламау да, өзгелерді асыра бағалау да қауіпті. Өзіңізге шынайы әрі дұрыс баға беріп үйреніңіз. Қабілет-қарымыңызды бажайлап, мүмкіндіктерге жол ашу үшін не істеу керектігін білмекке ішкі дүниеңізге үңіліңіз. Не рухани өсуге ұмтыласың, не пендауи бақ қуасың. Не ішкі әлеміңмен жұмыс істейсің, не сыртқы әлеммен күресесің, яғни өзіңді ойшыл болуға немесе нашар адам болуға бағыттайсың. Эпиктет. Discourses ( Сұхбаттар ). Бәріміз де сан қырлымыз: арман-тілегіміз, мақсатымыз бен үрейіміз бір-бірімен тоғыспай жатады. Сыртқы әлемдегі қарама-қайшылықтар мен қарбалас бұдан кем түспейді. Өзімізге абай болмасақ, осынау ішкі-сыртқы күштердің дүмпуі түбімізге жетпей қоймайды. Бір уақытта әрі Джекил, әрі Хайд болып өмір сүру мүмкін емес.
Таңдау өзіңде: ішіңдегі ойшылмен достасып, жан-сарайыңа назар аударасың ба, әлде тобырдың көшбасшысына айналып, сол тобырға дәл осы сәтте керек нәрсенің жолында кетесің бе? Рухани бүтіндігімізге, сана сезімімізге көңіл бөлмесек, мұның соңы күйреуге әкеліп соғары анық. Кім қателескісі келеді дейсіз? Ешкім. Кім алданып, ағаттық жасап, ұяттан безіп, әділетсіз боп, тағдырына нала бейшара күйде күн кешкісі келеді? Ешкім. Яғни әлсіз адамдардың ешқайсысы өз қалауымен өмір сүрмейді. Демек, олардың бірде-біреуі еркін адам болмағаны. Эпиктет. Discourses ( Сұхбаттар ). Ойлап қараңызшы, басқаларға жақсы әсер қалдыру үшін не істемейміз, нәпсіміздің қалауын қанағаттандыру үшін қандай құрбандықтарға барамыз, бірақ ешқашан осы маған шын мәнінде керек пе деп, бас қатырып жатпаймыз. Сенека бір хатында ұлы адамдардың ақшаның, қызметтің, көңілдестің, тіпті өз құлқынының құлы болатынын жазып: « Өз еркіңмен құлдық қамытын кигеннен ұят нәрсе жоқ », – деп атап көрсеткен екен. Біз осы құлдыққа күн сайын куә боламыз. Тәуелді адам өмірі жолы болмайтын досының мәселелерін шешуге мәжбүр. Тәуелді бастық ұсақ-түйекке дейін қадағалап, әрбір тиынын санайды.
Қолымыз тимесе де, баруымыз керек бітпейтін жиын-тойлар да – тәуелділіктің кесірі. Ара-тұра міндеттеріңізді ретке келтіріп тұрыңыз. Олардың қаншауын өз еркіңізбен мойныңызға алдыңыз? Қаншауы шынымен қажет? Сіз өзіңіз ойлағандай еркін жансыз ба? Біріншісі болса, ол заттың керегі жоқ, екіншісі болса, өз құнына татымайды деген сөз. Ал біз мұны байқамаймыз, өте қымбат нәрсені тегін алып жатырмыз деп есептейміз. Сенека. Moral letters ( Өнегелі хаттар ). Ол мынау дүнияуи қоғамда ешкім құлаққа ілмейтін ойды жеткізеді: барлық жиналған қордың шығыны болады. Осыны неғұрлым ертерек түсінсек, соғұрлым жақсы. Естеріңізде болсын, тегін дүниенің де бағасы бар, тым құрығанда, сақтау құны – заттарды қоймада, ойды миыңда сақтау. Бүгін дүние-мүлкіңізге бір көз салып, « Осы маған қажет пе? » деп сұрап көріңіз. Артық емес пе? Шын бағасы қанша? Мен қандай құн төлеп отырмын? Бұрын бұл туралы ойланып көрмеген болсаңыз, сұрақтардың жауабы да, заттардың бағасы да сізді таңғалдыруы мүмкін. Басыңнан кешкен оқиғаларыңды еске алу сен үшін қаншалықты жағымды болса, өзгелер үшін оны тыңдау соншалықты жағымсыз. Эпиктет. Enchiridion ( Энхиридион ).
Мұндай әңгімені ойдан құрастыру қызық болғанмен, ол бізді шатастырады, себебі бойымызға жинақылық пен сенімділік ұялатқандай болады. Егер бұл тым күрделі деп есептесеңіз, өткен шақ туралы айтпаудың Эпиктет көрсеткен себебін еске алыңыз. Сіздің әңгімелеріңіз ешкімге қызық емес, басқаларды мезі қылады, себебі олар тек қана сіз туралы. Әңгіменің бас кейіпкеріне айналу, бәрінің сізді сөз еткені сізге ұнайтын да болар, бірақ басқалардың сезімімен де санасыңыз. Оларды мектептегі футбол ойнаған кезіңіз шынымен-ақ еліктіреді деп ойлайсыз ба? Әлде дәл қазір сіздің жеке өміріңіз жайындағы кезекті ертегінің уағы келді ме? Қиялда өмір сүруді доғарыңыз – шынайы болыңыз. Адамдарды тыңдаңыз, әңгімелесіңіз, тек олардың алдында өнер көрсетпеңіз. Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Оϊησις ( ойесис ) – өзіңді алдау, яғни байырғы жаңсақ пікірлерді, өз ойыңды мұқият тексеру қажет екенін білдіреді. Тіпті көзің де алдауы мүмкін. Бір жағынан, қорқынышты сияқты. Сонда тіпті түйсігімізге де сенбеуіміз керек пе?! Әрине, олай ойлауға хақыңыз бар.
Дегенмен екінші қырынан қарап көріңіз: сезім шіркін жиі алдайды, тым әсершілміз, болашаққа шектен тыс керемет болжам жасаймыз, сондықтан қандай да бір шешім қабылдауға асықпағанымыз абзал. Азырақ аялдап, жеті рет өлшеп, бір рет кесейік. Эпиктет. Enchiridion ( Энхиридион ). Бөгделердің денемізге қол тигізуіне, өзімізді жәбірлеуіне, қайда баратынымызды бақылауына жол бермейміз. Алайда санаға келгенде, ол тәртіптен жаңыламыз. Санамызды әлеуметтік желіге, теледидарға, өзгелердің ісі мен ойына, сөзіне ойланбастан тапсыра саламыз. Жұмысқа кірісе салып, ғаламторды кезіп кетеміз. Отбасымызбен дастарқан басына отырып, санаулы минуттардан соң телефонды қолға аламыз. Саябақта жайбарақат серуендеп жүріп, өз ішімізге үңілудің орнына, басқалар жайында ой түйеміз. Дәл осылай жасайтынымызды өзіміз де байқамаймыз. Қанша уақытты босқа шығындап жатқанымызға, осының бәрі қаншалықты назарымызды аударатынына, өзіміздің қаншалықты пайдасыз жанға айналғанымызға мән бермейміз. Бәрінен сорақысы – бұған бізді ешкім мәжбүрлемейді. Өз еркімізбен осылай істейміз. Байсалды адамдар үшін бұл жиіркенішті әрекет. Олар әлемнің адам тәніне үстемдік жүргізе алатынын біледі: кісіні абақтыға қамауға болады, табиғат та оның түте-түтесін шығаруы мүмкін. Ал сана ше? Ол өзіміздікі. Оны қорғауымыз керек.
Өз санаңыз бен түсінігіңізді бақылаңыз. Сіздің баға жетпес байлығыңыз – сол. Әйтпесе өзіңді жоғалтасың. Ендеше, тыңда, өзіңді жақсы көрген жандардың ықыласына ие болып, баяғы қалпыңда қала бересің бе, әлде өсіп, дамисың ба, – екінші жолды таңдасаң, бұрынғыдай сүйкімді болмай қалуың мүмкін… Екі кеменің басын ұстаған суға кетеді: өзіңді шыңдап та қатырмайсың, бұрынғы жетістіктеріңнің де шаңына ілесе алмайсың. Эпиктет. Discourses ( Сұхбаттар ). Феогнид Мегарский [ 31 ] Бизнес-тренер Джим Ронның мына нақыл сөзі көпшілікке аян: « Сіз – жаныңыздағы бес адамның ортақ көрінісісіз ». Джеймс Альтушер жас жазушылар мен кәсіпкерлерге өз « ортасын », яғни бірін-бірі қамшылап отыратын қатар-құрбы табуға кеңес береді. Әкеңіз жас күніңізде сіздің бұзақы балдармен дос болып жүргеніңізді байқап қалып: « Есіңде болсын, кіммен дос болсаң, соған ұқсайсың », – деп ескерткен де болар. Гётенің қанатты сөздерінің бірі мұны тамаша жеткізеді: « Сен маған досыңды көрсет, мен сенің кім екеніңді айтайын ». Көңіліңіздің есігін кімге ашасыз – « ақсүйек » болғыңыз келгендіктен емес, өміріңізді жақсартқыңыз келген жан ретінде ойланып көріңіз.
Кездесіп, бірге уақыт өткізетін адамдар туралы өз-өзіңізге сұрақ қойыңыз: « Олар мен үшін пайдалы ма? Олар мені алға жетелей ме, өз ісіме жауапкершілікпен қарауға мәжбүр ете ме? Әлде төменге қарай сүйреп, өз деңгейлеріне түсіргісі келе ме? » Осының бәрін есепке ала отырып, ең басты сұраққа жауап беріңіз: « Бұл адамдарға көбірек уақыт бөлген дұрыс па, әлде азырақ па? » Гётенің қанатты сөзінің екінші бөлігі бұл таңдауымыздың құнын анықтайды: « Егер мені сіздің уақытыңызды неге арнайтыныңызды білсем, түбі қандай адам болып шығатыныңызды да айта аламын ». Ерекше құрмет тұтатын, оған қарап, жан дүниеңіздегі ең терең құпияларды арши алатындай адамыңыз болсын. Біреудің ойында болу арқылы ғана оны түзете алған кісі – бақытты! Сенека. Moral letters ( Өнегелі хаттар ). Катон есімі әдебиетте жиі ұшырасады, бір қызығы, ол артына жазбаша мұра қалдырмаған. Сондай-ақ ешкімге сабақ үйретпеген, әңгіме-дүкен де құрмаған. Оны әйгілі еткен – ержүректігі. Сенеканың айтуынша, әр адамның өз Катоны болу керек: бұл ұлы әрі адал азаматты өз әрекетіңді басқарту үшін, тіпті ойша болса да, санаңа енгізе аласың.
Экономист Адам Смит те осыған ұқсас тұжырымды ұстанған: ол « бейтарап бақылаушы » ұғымын қолданған. Ол адамның шынайы өмірде болуы шарт емес, – Сенека айтқан тұлға іс-әрекеттерімізге куә болса жеткілікті. Бойкүйездікке салынып, арам жолға түсіп, өзімшіл болып бара жатсақ, ол бізге ақырын ғана ескерту жасап отырады. Ал егер дұрыс әрекеттер жасап, дұрыс өмір сүрсек, бәлкім, өзіміз де баз біреулер үшін Катонға немесе бейтарап бақылаушыға айнала алармыз. Ал егер біреу оған бөгет жасаса, мәжбүрлесе, қарсылық танытса, немесе еркінен тыс қандай да бір іс-әрекетке араластырса, онда ол ерікті емес, құл. Эпиктет. Discourses ( Сұхбаттар ). Табыстың белгісіндей көрінетін жылтыраған дүние-мүлкі мен сатып алған байлығына назар аудармай-ақ қойыңыз. Табыстың құны не? Олар табысты болу үшін қандай құрбандықтарға барады? Ең бірінші кезекте – бостандық. Олар жұмысқа ыңғайсыз костюм киіп баруға мәжбүр. Табысты болу үшін белгілі бір жиындарға қатысып, ұнатпайтын жандармен құшақтасып амандасады. Айтуы керек нәрсені ғана айтады, ал ішкі ойын ешқашан анық жеткізе алмайды. Бәрінен сорақысы – табыс жолында өзгеруге, бейімделуге, қиянат жасауға тура келеді.
Әрине, бұл құрбандықтарының жемісін де көрер, алайда олардың ешбірі нені саудаға салатындарын алдын ала білген жоқ. Мұны дөп басып байқаған Сенека: « Мәрмәр тас пен алтынның астында құлдар өмір сүреді », – деген. Табысты адамдардың көбі өзін өз қолымен соққан абақтыға қамайды. Сіз де осыны қалайсыз ба? Сол үшін тыңбай еңбек етіп жүрсіз бе? Олай емес шығар деген үміттеміз. Егер біреу саған қиянат жасаса, бірден мынаны ойла: ол мұндай әрекетке бара отырып, нені жақсылық, нені жамандық деп таныды? Осыны ой елегінен өткізген соң, оған ашуланбайсың, таңғалмайсың, тек қана мүсіркейсің. Егер ол жақсылық деп есептеген нәрсені сен де жақсы деп ойласаң, оны кешіру керек; ал егер жақсылық немесе жамандық дей алмасаң, өзіңнен гөрі самарқау жанға аяушылық таныту да саған қиын болмайды. Марк Аврелий. Meditations ( Ойлар ). Мұның мағынасы – жамандықты ешкім де біліп жасамайды. Өзінікі дұрыс болмаса да, ешкім олай ойламайды. Өзінікін жөн көреді, бірақ мұнысы – қателік. Қателік екенін білсе, олай ойламас еді ғой! Сіз арқалаған өкпе-реніш немесе басқалардың жасаған қиянаты жаман ниеттен туындамауы мүмкін бе?
Ал егер ол адамдар өзі үшін де, сіз үшін де – осылай дұрыс болады деп есептесе ше? Арлингтон ұлттық зиратында қаза тапқан Конфедерация сарбаздарының құрметіне ескерткіш тақта қойылған. Олардың ақиқат жолында соғыспағаны анық, дегенмен тақтайшада « Конфедерация сарбаздары борышын өтегеніне сенді » деп жазылған. Қайталап айтамын: олардың парыз туралы ұғымы жаңсақ болатын, бірақ өздері соған имандай сенді. Линкольн Купер [ 33 ] колледжінде: « Азаматтық парызымызға соңына дейін адал болайық », – деп сөз сөйлегенде, дәл осылай өз ақиқатын айтты. Егер өзгелердің әрекетін оң ниеттен туындаған деп қабылдай алсаңыз, бүгінгі таңда қаншалықты төзімді және терең түсінікті жан болар едіңіз? Озбыр, ар-намысты таптау болып көрінетін әрекеттерге деген көзқарасыңыз түбегейлі өзгеруі мүмкін бе? Эпиктет. Discourses ( Сұхбаттар ). Күтпеген оқиғалармен күресуіміздің бірден-бір себебі де осы. Қасірет деп есептеген оқиғаның уақыт өте сәттілік әкелген кездері аз ба? Өз мүддемізден басқа да мүдделер бар екенін естен шығарамыз: біз жоғалтсақ, басқа біреу, бәлкім, пайда табар. Болған оқиғаны әділетсіздік деп есептеу – жан-жақтан хабардар болмаудан туындайды.
Бәріне сана басшы, алайда болған істің жалпыға ортақ ауқымды себептері көзге көріне бермейді. Көбелектің қанат қағуы жердің екінші жартысында дауыл туғызуы ықтимал, ал қазіргі қайғы-қасірет жарқын болашақтың бастамасы болуы мүмкін. Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Нәпсі тек мезі етіп, қажытумен шектелмейді. Ол біздің оқып, дамуға деген қабілетіміздің қас жауы. Эпиктет: « Біреудің білем деп есептеген саласын зерттеуі екіталай », – деген екен. Айналадағылардың бәрі даналығыма қайран қалады, мінсіздікке қол жеткіздім деп ойлаған жанның оқып-дамып, қабілеттерін ұштап, құрметке ие болуы мүмкін емес. Бұл тұрғыдан алып қарағанда, нәпсі және өзіңді алдау – мақсатқа жету жолындағы дұшпан, себебі біз оған жеттік деп есептейміз. Нәпсі бізді қаншалықты жек көрсе, біз оны өзінен де қатты жек көруге тиіспіз, сөйткенде ғана оны, тым құрығанда, бойымыздан 24 сағатқа аластай алармыз. Ұзақ болсын, қысқа болсын – сүретіні бір өмір.
Осы шақ бәрінде бірдей, бірақ жоғалтатын уақытымыз әрқилы; сонда жоғалтқанымыз жалт еткен бір сәуле ғана болғаны, ал өткен шақ пен болашақты жоғалту мүмкін емес, себебі жоқ нәрсені ешкімнен тартып ала алмайсың. Марк Аврелий. Meditations ( Ойлар ). Мысалы, өткен шақты өзгерткіңіз келеді ( не оның басқаша болғанын, немесе сол қалпы өзгермей тұрғанын қалайсыз ) немесе болашағым дәл өзім күткендей болса деп армандайсыз. Дәл осындай әрекет арқылы сіз осы шақты жоққа шығарасыз. Бұл күпірлік емей, немене?! Оның не себепті сый деп аталатынын түсіндің бе? » деген сөздің авторы карикатурашы-суретші Бил Кин деседі. Осы сәттен ләззат ала алсаңыз, соның өзі жеткілікті. Осылайша өмір бойы жалғасуы да мүмкін. Адамның бойында саналы тіршілік иесінің табиғатына және жаратылысына қарсы келетін наным-сенімдердің болмауы осы қабілетке тікелей байланысты. Ол бізге асықпай шешім қабылдауды, адамдарға мейіріммен қарауды және Құдайдың бұйрығына құлақ асуды үйретеді. Марк Аврелий. Meditations ( Ойлар ). Бұл қабілетті бағалау қажет: бұл – ғажап қасиет, бәріне бірдей бұйырмаған бақ. Расында, сіз айтпаса да түсінікті деп есептейтін нәрселер өзгелердің ойына да кіріп-шықпаған.
Бүгін бірақ уақытыңызды арнап, әртүрлі жағдайлардың шешімін табу үшін ақылға жүгініп, қисынға салған сәттеріңізді еске алыңыз. Бұл өз өміріңіз бен өзгелердің өмірін өзгертуде ғаламат мүмкіндіктерге жол ашады. Және билік пен жауапкершілік қатар жүретінін естен шығармаңыз. Эпиктет. Discourses ( Сұхбаттар ). Сен – банктегі ақшаңмен өлшенбейсің. Сен – мінген көлігіңбен бағаланбайсың. Сенің құның әмияныңның қалыңдығына тең емес ». Эпиктет досымыз бұл фильмді ешқашан көрмегені, кітапты да оқымағаны түсінікті, дегенмен 1990 жылдарға тән тұтыншулылар психологиясының Көне Рим де болғаны кәдік. Әлемге « өзім » деп ұсынған бейнең мен шынайы бейнеңді шатастырып алу оп-оңай, әсіресе әлеуметтік желілер бұл айырмашылықты жойып жіберуі мүмкін. Бүгін өте әдемі болып көрінуіңіз мүмкін, бірақ байсалды адам сізге мынандай сұрақ қояр еді: егер бұл әдемі көрінуге деген жойқын ынтаның жемісі болса ше, егер осы үшін таңмен таласып тұрып, бірнеше сағат айнаның алдында отырсаңыз, онда сіз шынымен-ақ көріктісіз бе? Ауыр еңбектің нәтижесінде сымбатты дене-бітімге ие болу – құптарлық іс. Спорт залындағы жаттығушылардың көзіне түсу үшін сымбатты дене-бітім иесі болу – құптарлық жайт емес. Байсалды жандар бізді осы жайында ойлануға шақырады.
Мәселе сыртқы келбетте емес, көрікті келбет қандай еңбектің, әрекеттің және таңдаудың нәтижесі, міне, сол маңызды. Марк Аврелий. Meditations ( Ойлар ). Бұлай болуы мүмкін еместігін түсінсек қой! Сізді ешкім ренжіте алмайды, жұмыс еңсеңізді езбейді – мұның бәрі сыртқы әсер, олар сіздің ойыңызға ықпал ете алмайды. Сезінген эмоцияларыңыздың барлығы, қаншалықты шынайы болғанымен, сырттан емес, іштен шығады. Стоиктер гюполепсис – « мойындау » деген сөзді қолданған екен, ол – санамыздың белгілі бір түсініктерді, ойларды, пайымдарды қабылдауы. Нені қабылдаймыз, санамызда өз еркімізбен не жасаймыз, ол өзімізге байланысты. Өзгелерді « менің көңілімді қалдырды, түңілдірді » деп айыптай алмаймыз. Бұл жерде олардың кінәсінен гөрі, өз бойымыздағы қазғаныштың рөлі басымырақ. Басты себеп ішімізде. Ал айналадағылар көзге түскен нысана ғана. Эпиктет. Discourses ( Сұхбаттар ). Ол Бомбейде дүниеге келіп, Батыс пен Шығыстың бір-біріне кереғар мәдениеті мен көзқарастарын өз бойына тоғыстырған ( Үндістан ол кезде Британияның ықпалында болған ). Де Мелло тіпті психотерапевттің оқуын оқыған. Уақытқа бағынбайтын кемеңгерліктің түрлі мектептерде, түрлі дәуірлерде қалай дамығанын бақылау қызықты ғой.
Мынау – Меллоның The Way to Love ( Махаббатқа апарар жол… ) атты кітабынан үзінді, қарасаңыз Эпиктеттің қанатты сөзіне қатты ұқсайды: « Менің ашулануымның себебі анау адамда емес – өзімде ». Бақылау өз қолыңызда. Ашулануыңыздың немесе « бәрі жаман » деп түңілуіңіздің себебі өзіңізде, ол өз үмітіңіз бен қатып қалған қасаң түсінігіңізден бастау алады. Сол түсініктерді өзгертіп, өмірді қиындатпай, қолымызда бар нәрсеге шүкір етуге бел байласақ болғаны. Замана басталғалы бері бұл даналықты барлық ғасырда, барлық елдерде бір-біріне қатысы жоқ ғұламалар жаңалық ретінде ашып отырған. Дегенмен егер ондай нәрсеге төзуге тура келсе, онда өзіме батылдық, мәрттік және сынбас рух тілеймін. Әйтпесе соғысты таңдап нем бар? Алайда егер кенеттен соғыс басталса, өзіме аштыққа да, азапқа да, соғыс әкелетін сұрапылдың бәріне де төтеп беруді тілеймін. Ауруды тілеп алатындай ақымақ емеспін; бірақ егер алда-жалда дертті болсам, табандылық пен сабырды серік етемін. Сонымен, қиындық емес, оны жеңетін ізгілікті тілеу керек екен. Сенека. Moral letters ( Өнегелі хаттар ). Бірақ оның президенттік уәкілеттілігін жендеттің атқан оғы үзді.
Пікірталас кезінде Президент әкімшілігінің беделіне нұқсан келетіндей сөздер айтылғанда, ол былай деп жауап берген: « Әрине, мен соғысты қолдамаймын, алайда егер оны үйіме дейін жеткізушілер болса, атшабарға есікті өзім ашамын ». Сенеканың айтқаны да осы болатын. Апатты өзіміз қалап алсақ, онымыз, әлбетте, ақымақтық болар еді. Дегенмен апат болуы мүмкін деген жорамалдың өзін жоққа шығарсақ, онымыз да ақымақтық болып есептеледі. Сондықтан жамандық кеп есік қаққанда ( дәл бүгін келіп қағуы да ықтимал ғой ), өзіміздің оған төтеп беруге дайын екенімізге көз жеткізейік. Күтпеген кешкі қонақтың алдынан шыққандай олпы-солпы күйде емес, көптен күткен мейманымызды қарсы алғандай: мұздай киінген, әрекетке дайын, ниетіміз айқын қалыпта болайық. Елсіз түзге, теңіз жағалауына, тауға кеткісі келеді. Сен де осыны аңсайсың ғой. Тек дәл осы сәтте өзіңмен-өзің оңаша қалуды ғана көксеу – тоғышарлық емес пе? Негізінде, адамның жан сарайынан тыныш жер жоқ, әсіресе ішінде жанына жайлылық сыйлайтын бірдеңесі болса. Ал жайлылық деп отырғаным – ішкі тәртіптің нақ өзі. Ендеше, өзіңе ылғи сондай оңашалық сыйлап, жаныңды жаңартып тұр. Марк Аврелий. Meditations ( Ойлар ).
Сәл де болса демалуды, тыныштықты қалап, жексенбіге дейін күн санаумен боласыз ба? Осы шаруаларды аяқтаған соң немесе бәрі реттелгеннен кейін демаламын деп ойлайсыз ба? Солай болған кезі бар ма өзі? Медитация үйретуші және медицина профессоры Джон Кабат-Зинн бірде былай деген екен: « Қайда барсаң, сен сондасың ». Кез келген сәтте өз ішіңе үңіліп, оңаша жай таба аласың. Көзіңді жұмып, әр деміңді сезіне отырып тыныс ал. Музыка тыңдап, жан дүниеңе көңіл аудар. Техникалық құрылғылардың бәрін өшіріп, басыңдағы бағытсыз ойларға да тосқауыл қой. Тыныштық дегеніміз – осы. Ол басқа жақта емес. Жалпы табиғатқа ортақ түсініктерді жекелеген жағдайларға қатысты қолдануды үйрену, содан кейін бүкіл тіршілік жүйесінде бізге тәуелді нәрселер барын, біз әсер ете алмайтын да нәрселер барын ажырата білу. Эпиктет. Discourses ( Сұхбаттар ). Оның білімге қатысы – аяқкиімнің аяққа қатысындай ғана. Яғни ол сыртқы қорған, дегенмен бұл жеткіліксіз. Әйтпегенде қаншама « білімді » жандардың ақылға қонымсыз шешім қабылдағанын қалай түсіндіруге болады? Немесе көзге көрініп тұрған нәрсені байқамайды. Бір жағынан алып қарағанда, олар бақылауға болатын нәрселерді бақыламайды.
Бұл Гераклиттің бізге жеткен мына сөздерін растайды: « Көпшіліктің ұстазы – Гесиод. Жұрт оның басқалардан көп білетініне сенімді. Ал ол тіпті күн мен түнді де айыра алмаған жан: себебі екеуінің негізі бір ». Аяқкиімсіз жалаңаяқ та жүруге болатыны тәрізді, табиғаттың түпнұсқа шындығы мен адамзаттың одан алар орны туралы түсінік қалыптастыру үшін мектепке барып білім алудың да қажеті шамалы. Өзіндік ой-сана қалыптастырудан, ойланудан бастаңыз. Бір рет емес, күн сайын, секунд сайын. Рухани мешелдік – сараңдық немесе даңққұмарлық секілді әбден қанға сіңген әдет; олар бір рет жаныңды жаулап алған соң, терең тамыр жайып, ажырамас бөлігіңе айналады. Қысқасы, рухани ауру дегеніміз – ауырдың үстімен, жеңілдің астымен жүру керек деген бұрмаланған, қасаң түсінік. Сенека. Moral letters ( Өнегелі хаттар ). Соншалықты ақылды жандар қалайша бір сәтте ақымақ бола қалды? Олар жүйені түсінетін, нарықтың қалай жұмыс істейтінін білетін, сондықтан триллион болмаса да, миллиардтаған долларды айналымда ұстап отырды. Сөйте тұра, әлемдік нарық дүрбелеңінің әуеніне елтіп, барлығы дерлік қателесті. Сол жағдайға қазір баға берсек, мәселенің бір ұшы сараңдықта жатқанын ұғу қиын емес.
Пайдакүнемдік оларды ешкім заңын түсінбейтін нарықты жасап шығаруға итермеледі. Сараңдығынан тым оғаш қарыздық міндеттемелері бар келісімшартқа отырды және қиындыққа тап болғанын мойындаудан бас тартты, нәтижесінде сәл ғана жел соққанда, бүкіл нарықтық жүйе қағаздан жасалған үй секілді бір сәтте құлап түсті. Өткен істі сынағаннан еш пайда жоқ. Одан да сараңдық пен басқа да кеселдердің өміріңізге дәл осылай әсер етуі мүмкін екенін байқаңыз. Қандай жаңсақ ой-пікір « кеселдеріңізді » асқындыруы мүмкін? Қандай « індетке » шалдығуыңыз ықтимал? Ұтқыр сана бұған қалайша араласып, жағдайды ретке келтіре алады? Сенің де, шын мәнінде, даналыққа үйренгеніңді содан кейін байқайық. Эпиктет. Discourses ( Сұхбаттар ). Алайда, Демосфен өмірбаянында жазғанындай, ол бұл шаруаның өте жылдам іске аса бастағанына өзі де таңғалған. Иә, оқы, алайда өміріңді де сүр. Тек сонда ғана даналықтың мәнін ұға аласың. Одан да маңыздысы: әрі қарай қандай әрекет жасағаныңызға байланысты қандай ілімді игергеніңізді анықтайсыз. Бүгін жұмысқа барғанда, сүйіктіңізбен кездескенде, сайлауда дауыс бергенде, кешке ата-анаңызға қоңырау шалғанда, көршіңізге қол бұлғап амандасқанда, курьерге шайпұл бергенде, жақсы көретін жандарыңызбен қоштасқанда, осы ұдайы есіңізде болсын.
Мұның бәрі – философия. Мұның бәрі – сөздерге мән беріп тұрған тәжірибе. Эпиктет. Discourses ( Сұхбаттар ). Дәл осы сәтте қайсысы оңай? Бостандық та сол сияқты. Наразылық білдіріп, еркіндік үшін күресіп, шайқаса берсеңіз, ешқашан еркін бола алмайсыз. Ал егер қазіргі еркіндігіңізді місе тұтсаңыз ше? Ендеше, дәл осы сәтте, дәл осы жерде бостандыққа ие боп шыға келесіз. Сіз нені басшылыққа аласыз? Бәрін сол шешеді. Ал қалғаны сіздің таңдауыңызға байланысты болсын-болмасын, босәурешілік. Марк Аврелий. Meditations ( Ойлар ). Марк Аврелий де өзіне осы сұрақты қойып отыр. Өміріңізді басқаратын ішкі бұйрық берушіге не әсер етеді? Оны анықтау үшін эволюциялық биология, психология, неврология, тіпті бейсана секілді салаларды зерттеу қажет. Себебі ең тәртіпті, ойлы сананың өзін осы дендеген күштер қалыптастырады. Сіз әлемдегі ең сабырлы жан болуыңыз мүмкін, алайда егер ғылым ашқұрсақ кезінде адамның ақылын ашу жеңетінін дәлелдесе, басқа уақыттағы сабырлылықтан не пайда? Стоик болуға тырыспаңыз, бірақ сабаңызға түсіретін күштерді зерттеңіз. Даналықтың негізі қайда, жан мен тәннің үйлесіміне қалай жетуге болады, соны іздеңіз.
Сізге басшылық жасайтын бәз баяғы күзетші ғана емес, сол күзетшіні күзетіп тұрған нәрсені табыңыз. Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Ендігі жолы біреу сізге: « заттың құнын нарық белгілейді » деген кезде, осыны еске алыңыз. Нарықта жүйе болуы мүмкін. Бірақ нарықтағы адамдар жүйесіз. Кинизм мектебінің негізін қалаушы Диоген заттардың шынайы бағасын ( аксия ) көрсеткен; бұл тақырып стоицизмге ұласып, Эпиктет пен Марк Аврелий еңбектерінен көрініс тапқан. Жолдан таю оңай. Қасыңдағы адамдар өлген соң, көрге алып кете алмайтын түкке тұрғысыз бір нәрселерге кісінің құнын төлеп жатқанда, ол зат сізге де керек боп көрінуі мүмкін. Бірақ, әлбетте, олай емес. Бұл өмірде пайдалы дүниелер әрдайым өз бағасына татиды. Қажетсіз заттардың бағасы қанша болса да – құны көк тиын. Ең бастысы, осыны ажырата білу керек. Ал егер міндетті түрде мақсат қою қажет болса, оған негіз болатын нәрсе керек. Менің ойымша, тайғақ, ынжық, жасқаншақ адамның қорқып, тартыншақтап тұрғанына куә болудың өзі ұят.
Бірақ егер жанымызды сығымдап ұстайтын, бар болмысымызды ашуға бөгет болатын нәрселердің бәрінен арылмасақ, біз де жасықтардың қатарына енеміз. Сенека. Moral letters ( Өнегелі хаттар ). Келіссөзге асығып бара жатырсыз, аңдаусызда қолға түстіңіз, ісіңіз өрге баспай қойды. Тыныш әңгіменің шырқын бұзып, айғайға бастыңыз. Институттағы оқудың ортасына келгенде мамандық ауыстырдыңыз, курстық жұмысты қайта жазуға тура келді, сөйтіп, өткізетін уақытынан кешіктірдіңіз. Бұл мәселелер сізге таныс па? Дәл осындай бейберекетсіздік жоспардың болмауынан туындайды. Жоспар мінсіз болғандықтан емес, жоспарсыздықтан. Жоспарсыз жан қолбасшысыз жаяу әскерге ұқсайды, абдырап, талқандалуы тез. Супербоул жеңімпазы, жаттықтырушы Билл Уолш [ 39 ] әдетте матчтың басталуын қағазға түсіру арқылы қауіп-қатердің алдын алып отырған. Ойынды жоспарлау туралы дәрістерінің бірінде ол: « Егер ойын алдындағы түні тыныш ұйықтағыңыз келсе, әуелі алғашқы 25 ойынды бүге-шігесіне дейін көз алдыңызға елестетіп алыңыз. Сонда ойын алаңына шығып, матчты алаңсыз бастай бересіз », – деген екен. Сондай-ақ қарсыластың тез жинаған бірді-екілі ұпайын елең қылмастан, оны таңғалдырасыз. Сіз үшін ол маңызды емес, қай бағытта, қалай қозғалатыныңыз өзіңізге белгілі. Мұны дайындықсыз іске асыруға тырыспаңыз.
Қолыңызда жоспар болуға тиіс. Егер біреуге ұнау үшін сыртқы нәрселерге көңіл бөле бастасаң, онда өзіңнің өмірлік тәртібіңнің бұзылғанын біл. Яғни әр нәрседе ойшыл болуды қанағат тұт. Ал егер өзгелерге де ойшыл болып көрінгің келсе, ең әуелі өз-өзіңе солай көрінуді ойла, сонда толыққанды тұлғаға айналасың. Эпиктет. Enchiridion ( Энхиридион ). Уақыт өткеннен кейін артқа бұрылып қарасақ, біреудің қошеметіне ие болу жолында жасаған әрекетіміз есі ауысқан жанның тірлігі болып көрінуі де мүмкін. Аяқ астынан ыңғайсыз әрі ерсі киініп шығамыз ( біреулер бұл керемет деді ғой ), басқаша тамақ ішіп, басқаша сөйлеп, телефон қоңырауын немесе хабарлама күтеміз. Өз қалауыңызбен осылай жасасаңыз ол басқа әңгіме. Бірақ іс жүзінде олай емес қой. Бұл тек біреудің құптауына ие болудың амалы. Марк Аврелий бірнеше рет атап көрсеткендей, біз оң пікірін алуға құмартқан адамдар соншалықты ұлы тұлға емес. Олардың да кемшілігі бар, олар да түкке тұрғысыз дүниелерге назар аударып, нәпсіден жеңіледі. Біз мұны білеміз, алайда бұл туралы ойлағымыз келмейді. Тағы да « Ержүректер клубы » фильмінен үзінді келтірейін: « Ұнайтпайтын адамдарды таңғалдыру үшін қажетсіз заттарды сатып аламыз ».
Күлкілі емес пе? Ол аз десеңіз, бұл әрекеттің философиядан алатын сенім мен жан тыныштығынан мүлдем ауылы алыс. Бойыңда болғандықтан, оған әділдік дәнін ек; Толық болғандықтан, кімнің бөлшегі екеніңді есіңде сақта; жаныңа жақын болғандықтан, оның біліп я білмей жасағанын анықта; сондай-ақ өзіңе одан жақын ешкім жоқ екенін ұмытпа. Марк Аврелий. Meditations ( Ойлар ). Ниет пе? Нәпсі ме? Еліктеушілік пе? Орныққан дағды ма? Өткен шақтағы іс-әрекетімізге назар салып қарасақ: көбіне әдейі жасамай, саналы түрде белгісіз күштің ықпалына еріп кете береді екенбіз. Және дәл сол жағдайлар үшін жиі өкінеміз. Ал надандардың оңбағандығын тыю – мүмкін емес. Марк Аврелий. Meditations ( Ойлар ). Баланы ештеңеден тыймасаң, жүгенсіз боп өседі. Тәртіпке бағынбайтын инвестор – инвестор емес, ойыншы. Өз-өзін бақыламайтын, өзінде бақылау қабілеті бар екенін түсінбейтін сананы сыртқы жағдай билейді. Бұл сізге ұнамайды, әрине. Сол себепті мұны білген жөн. Үйрену, жақсы әдет қалыптастыру надандық пен тәртіпсіздіктің көзін жоюға тиіс. Тек сонда ғана басқаша әрекет ете бастайсыз. Тек сонда ғана мүмкін емес, қажетсіз, дұрыс болжанбаған нәрсеге ұмтылуды доғарасыз.
СӘУІР: НЕГІЗСІЗ ПАЙЫМДАУЛАР 1 сәуір ОЙЫҢНЫҢ ТҮСІ ҚАНДАЙ? Көзіңе нені жиі елестетсең, ойың да дәл сондай болады. Себебі жан дүниеңе сол елестер сіңіп қалады. Марк Аврелий. Meditations ( Ойлар ). Сонда дәрігер рентген нәтижесі бойынша ( немесе мәйітті ашу барысында ), бұл адамның ақшаны жазу үстелінде немесе қара жұмыс істеп тапқанын дөп басып, анықтап беруі мүмкін. Егер сіз күн сайын тар аяқкиім кисеңіз, табаныңыз сол қалыпқа түседі. Ой-сана үшін де дәл солай. Егер сіздің әлемге деген көзқарасыңыз үнемі жағымсыз болса, көп ұзамай бәрі сізге жаман болып көрінеді. Ал оқшаулана берсеңіз, мүлдем қатігез адамға айналасыз. Ойыңыздың бәрі арам болса, бүкіл өміріңіз жағымсыз түске енеді. Марк Аврелий. Meditations ( Ойлар ). Теледидардан жағымсыз бос әңгімені тыңдап отырып, қаншалықты жайдары, сергек болуға болады? Бір адамдар ұрысып-керісіп, жанжалдасып жатса, жеке басыңның мәселесіне көңіл бөлу қаншалықты қиын? Біз мұндай әсерлерден қанша қашып құтылғымыз келсе де, амалсыздан сондай жағдайға тап боламыз. Алайда біз санамызға күзетші қойып, кімді кіргіземіз, кімді кіргізбейтінімізді өзіміз шеше аламыз. Шақырылмаған қонақ үйіңізге келуі мүмкін.
Алайда оны кешкі асқа шақыруға міндетті емессіз. Сіз оларды санаңызға кіргізуге міндетті емессіз. Жаман нәрсені жақсы деп ұнатамыз, бір дұғамен екінші дұғаны теріске шығарамыз. Бір тілегіміз екінші тілегімізге, бір ниетіміз екіншісіне қайшы. Сенека. Moral letters ( Өнегелі хаттар ). Алайда бар уақытын ақымақтарға сарп етеді. Еркек жақсы жұмыс тапқысы келетінін айтады, бірақ, шын мәнінде, жұмыс іздеуге де жарамайды. Компания басқарушылары бір мезгілде әртүрлі екі стратегияны жүзеге асыруға тырысады, – олар мұны екіжақты саясат деп атайды, дегенмен бірде-бірі жетістікке жейтпейтініне қайран қалады. Бұл адамдардың бәрі алданған және екіұшты ойлайтындар. Біз де сондаймыз. Бір қолың бір қолыңмен күреседі. Мартин Лютер Кинг « барлық адамның жан дүниесінде азаматтық соғысқа ұқсас шайқас болады » деген екен. Яғни жаныңның жақсы және жаман жағының арасында ішкі майдан жүреді. Стоиктердің айтуынша, бұл майдан әдетте біздің қарама-қайшы тілегіміздің, жалған пайымдауымыздың немесе негізсіз ойларымыздың нәтижесі. Біз бір сәтке тоқтап, өзімізден: « Тоқта, мен шын мәнінде нені қалаймын? Көксегенім не? » – деп сұрамаймыз. Егер солай сұрасақ, тілегіміз бен ниетімізде қарама-қайшылық пен келіспеушілік барын түсінер едік.
Сонда өз жолымызды өзіміз кеспес едік. Қарапайым, намысты, бұзылмаған, қатал, тура сөйлейтін, әділдікті жақтайтын, ізгі, кеңпейілді, ашық-жарқын, әр істе берік қалпыңды сақта. Қабылдаған ілімің сені қалай өзгертсе, соны қабыл ал. Құдайларды құрметте, адамдарды аяла. Өмір қысқа: бұл өмірге келген бір адам болса да – қайырымды, ізгі адам болсын. Көпшілікке бір пайдасы тисін. Марк Аврелий. Meditations ( Ойлар ). Бұл лауазым оған еріксіз таңылды. Дейтұрғанмен ол күтпеген жерден жер бетіндегі ең бай адамға, жер шарындағы ең қуатты әскердің басшысына, тарихтағы ең ірі империяның әміршісіне айналды. Оны тіпті Құдаймен теңестірді. Әлемнен шеттеуге болмайтынын, халыққа етене жақын болу керектігін есіне салып тұру үшін осындай шағын ескертулер жазып отырғанына таңғалудың керегі жоқ. Осы ескертулер болмаса, ол ең маңызды нәрсені сезінуден қалар еді. Яғни билік пен байлықты көксеген жағымпаз адамдардың жалған сөзі мен айла-шарғысының құрбанына айналар еді. Біз де қандай іспен айналыссақ та, атақ-даңқтың буына елтуіміз мүмкін. Жетістікке жеткен кезде, табыс пен атақ-даңқ бізді өзгерте алмайтынына сенімді болуымыз керек.
Өзгеруге азғыратын жағдай болғанына қарамастан, жан дүниемізді сақтап қалуымыз қажет. Өмір бойы бақытты болсақ та, әрдайым ақылмен әрекет еткен жөн. Эпиктет. Discourses ( Сұхбаттар ). Малкольм Гладуэлл Blink ( Сәуле ) [ 40 ] кітабында: « Біз қанша жылғы тәжірибеміз бен білімімізге сүйеніп, қас қағым сәтте шешім қабылдаймыз, бірақ ескіліктің сарқыншағы, стереотиптер мен нанымдарды растағанда да дәл сол білім мен тәжірибені пайдаланамыз », – деп жазды. Бірінші жағдайда ойлану – күштің қайнар көзі, ал екінші жағдай ең үлкен әлсіздік екені түсінікті. Егер сәл үзіліс алып ойлансақ, ештеңеміз кетпейді. Бұл шын мәнінде соншалықты жаман ба? Бұл адам туралы мен нақты не білемін? Неге бұған сонша шала бүліндім? Бұл жағдайда мазасыздықтың расында пайдасы бар ма? Мұның қандай ерекшелігі бар? Эпиктет кеңес бергендей, өзіңізге осы сұрақтарды қойып, алған әсеріңізді тексеріңіз, сезімнің жетегінде кету және асығыс немесе қате пікірдің жетегінде кетуіміз екіталай. Біз түйсігімізді пайдалана аламыз, бірақ « Келісіп пішілген тон келте болмас » деген мәтелді де әрдайым есте сақтағанымыз жөн. Ол адам жақсылық пен жамандықты айыра алмайды, сондықтан осы күйге түскен.
Ал мен табиғаттан жақсылықты көрдім, ол өте керемет. Ал жамандық – ұят нәрсе, оған қоса, табиғатта қателесетіндер бар, олар маған жат емес… алайда мұның бірде-бірінен зиян шекпеймін, себебі ұят іске мені ешкім мәжбүрлей алмайды, ал өзіме жақын адамдарға ашулана алмаймын немесе олардан іргемді аулақ сала алмаймын. Өйткені біз ортақ іс үшін дүниеге келдік. Марк Аврелий. Meditations ( Ойлар ). Сұрақ: мұндай кездесуге дайындаласыз ба? Бұл жаттығу XVIII ғасырдың жазушысы және ділмары Никола де Шамфораның әзіліне ұқсайды. Ол « Егер әр таң сайын бақа жұтсаңыз, әрі қарай жаман ештеңе болмайтыны анық » деген екен. Адамдар көбіне өзімшіл немесе надан болатынын ( күні бойы тістеп жегеннен гөрі, бақаны бүтіндей жұтқан ) ертерек, тіпті ояна салып түсінгені абзал емес пе? Дұрыс қой?! Дегенмен Марк Аврелийдің нақыл сөзінің екінші бөлігінде айтылатын « Мұның бірде-бірінен зиян шекпеймін, себебі ұят іске мені ешкім мәжбүрлей алмайды, ал өзіме жақын адамдарға ашулана алмаймын немесе олардан іргемді аулақ сала алмаймын. Өйткені біз ортақ іс үшін дүниеге келдік » деген екінші пікір де бар.
Мұндай дайындықтың мәні, бәрін бірдей шорт кесіп, алдын ала жаманның қатарына қосуға болмайды. Бәлкім, бұған дайындалсаңыз, оған шыдамдылықпен, кешіріммен және түсіністікпен қарайтын шығарсыз. Өз пікіріне сену – енді ештеңеге мұқтаж емеспін деген ой, ал сенбестік – осы жағдайда шат-шадыман өмір сүру мүмкін емес деген ой. Эпиктет. Discourses ( Сұхбаттар ). Бір адамды жолықтырғанда, ол адамның кім екенін, қандай адам екенін болжай аламыз ба? Бұл болжамымыз толықтай дұрыс болмай шыққан кезі бар ма? Міне, сол үшін алдын ала болжап, өз бетімізбен кесіп-пішуге болмайды. Бұл қасиетпен күресу керек: бұл біздің міндетіміз. Өзіңізге « Мен нені ескермедім? Бұл іс неге бұлай өрбіді? Мәселенің бір бөлігі немесе шешімнің бір бөлігі маған қатысты ма? Менікі дұрыс бомлауы мүмкін бе? » деген сұрақтар қойыңыз. Өзіңіз білмейтін жерде екі есе абай болыңыз, өзіңізге белгілі жайттармен салыстырып көріңіз. Бұл философияның мәні бір өзекті өнеге сөзде екенін есте сақтаңыз: біз өзіміз ойлағандай ақылды, дана емеспіз.
Ал егер, әйтеуір, дана болғымыз келсе, бұл тілегіміз сенбестік немесе өз пікіріне сенуден емес, мойынсыну арқылы жүзеге асатынын ұмытпау керек 8 сәуір ЖАЛҒАНҒА СЕНУДІҢ САЛДАРЫ Сондықтан философтың ісі әртүрлі қойылымдарды мақұлдау және айыру, сондай-ақ мақұлданбаған бірде-бір қойылымды қабылдамау маңызды және бірінші орында. Монетаның жалған немесе жалған еместігін айыруға келгенде, оның бізге бір қатысы бар сияқты көрінеді. Көрдіңіз бе, өнер туындысы сияқты, мұны да анықтаудың жолын таптық, монетаның таза күмістен жасалғанын анықтау үшін күміс шебері қаншама тәсіл пайдаланады… …Бірдеңені маңызды деп есептесек, қателессек те, қателеспесек те, ойымызды шатастыратын нәрсеге көп көңіл бөлеміз, ал рухани өсу мәселесіне келгенде, есінеп, керенеу күйде кез келген қойылымды қабылдаймыз: себебі бұдан біз зиян шекпейміз ғой! Эпиктет. Discourses ( Сұхбаттар ). Гректің докимайзен [ 41 ] сөзі « сынау, мақұлдау » дегенді білдіреді: мысалы, кеннің сапасын сынау. Тәжірибелі саудагерлер монетаны қатты жерге тастап, сыңғырына қарап тексерген. Тіпті қазірдің өзінде біреу жүз долларлық купюраны қолыңызға ұстатса, жалған ақша еместігіне көз жеткізу үшін сіз оны саусағыңызбен сипап немесе жарыққа бағыттап көресіз.
Осының бәрін ойдан шығарылған ақша үшін қоғам ойлап тапқан. Бұл теңеу төлем құралын тексеру барысында біз қанша күш жұмсайтынымызды көрсету үшін айтылған. Ал бүкіл өмірімізді өзгертуі ықтимал идеялар мен пікірлерді ешқандай сұрақ қоймай қабылдаймыз. Осыдан келіп бір мысқыл сөйлем шығады: ақшаң болса, бай адамсың. Содан кейін, оны зерттеп көр, өзің білетін ережелер бойынша сынап көр. Бәрінен бұрын өзіңнен бұл көріністі өзгерту қолымнан келе ме, әлде өзгерте алмайтын сыртқы факторлардың әсері ме деп сұра. Егер біз оны өзгерте алмайтын болсақ, « маған мүлдем қатысы жоқ » деген жауабыңыз дайын болсын. Эпиктет. Enchiridion ( Энхиридион ). Ал батыл көшбасшылар « ішкі дауысына » сенеді. Рухани ұстаз « бағытты ішкі дүниең » берсін дейді. Күрделі шешім қабылдауға көмектесетін досыңыз сізден « сен нені дұрыс деп санайсың? » деп сұрауы мүмкін. Бұлай шешім қабылдау көптеген зерттеулердің нәтижесіне қарама-қайшы. Зерттеулер бойынша, түйсік адамды тығырыққа тірейді. Біздің сезіміміз үнемі алдайды! Эволюцияның баяу күшіне бағынышты мақұлық болғандықтан, эверистика, тенденция және эмоционалдық реакциялардың барлық түрін дамыттық, бәлкім, бұл саваннада тиімді болар, алайда заманауи әлемде мүлдем іске аспайды.
Саналылықты көтеру – стоицизмнің құрамдас бөлігі, ол артқа бір қадам жасап, сезіміңді талдауға, шешімнің дұрыстығына шүбә келтіруге және тиімді, жағымды ойларды ғана қалдырып, әрі қарай жылжуға мүмкіндік береді. Тәртіпті мүлдем естен шығару және дұрыс болып көрінген шешіммен әрекет ету, әрине, қызықтыратыны анық. Алайда жастық шақтағы шешімдеріңе өкіну, дәл қазір дұрыс болып көрінген нәрсе уақыт сынағына әрдайым төтеп бере алмайды. Сезіміңізге күдікпен қараңыз. Бұл жерде тағы да « Келісіп пішкен тон келте болмас » дегенге саяды. Эпиктет. Enchiridion ( Энхиридион ). Қадағалаушы көз тұрған затты көреді. Ал қабылдаушы көз заттың ықтимал маңыздылығын көреді. Сіз қалай ойлайсыз? Бұл екі тәсілдің қайсысы біз үшін қиындық туғызбақ? Оқиға жансыз затқа құрылған. Бірақ әділ. Ол зат бар, болды. Қадағалаушы көз нақты соны көреді. Бұл қалайша бұлай болды?! Тфу! Атасына нәлет әлсіздік ». Қабылдаушы көз солай жұмыс істейді. Ол сіздің мазаңызды алады және бар кінәні оқиғаның өзіне арта салады. Жалған білімнің бәрін ұмытыңыз. Себебі бәрін білемін деп ойлайтын адамның бұл нәрсені үйренуі екіталай. Эпиктет. Discourses ( Сұхбаттар ). Оның мектебі болған.
Ол сабақ берді, ал даналығы ұстазының сөздерін жазып отырған шәкірті арқылы жетті. Сол заманғы профессорлардың бірі Эпиктетті ренжітетін бір нәрсе – шәкірттердің оқығысы келетіні, алайда, шын мәнінде, бәрін білетіндігіне іштей сенуі еді. Шын мәнінде, бәріміз бәрін білеміз деп ойлаймыз. Ал егер сол ойдан арылсақ, көп нәрсе үйренер едік. Біз қанша ақылды, табысты болсақ та, бізден де ақылды, бізден де табысты бір адамның табылары анық. Мұны XIX ғасырда философ Ральф Уолдо Эмерсон: « Мен кездестірген әр адам бір сәтте менің ұстазым болды, мен әрқайсысынан бір нәрсе үйрендім », – деп әдемілеп жеткізген. Бір нәрсе үйренгіңіз келсе, егер өміріңізді жақсартқыңыз келсе, ұстаз, философ және атақты кітаптарды іздеуден бастаған жөн. Дегенмен бұл тәсіл сізге қарапайымдықтан танбай, қалыптасқан ой-пікірлеріңіз бен пайымдарыңыздан бас тартуға дайын болсаңыз ғана тиімді болмақ. Фиест: Бәрінен, барыңнан айырылатынын білетін кез келген адам. Сенека. Thyestes ( Фиест ). Тіпті екі мың жыл өтсе де, ол кек алу трагедиясы жанрының классикасы болып қалды.
Бар шындықты ашпас бұрын айтайық: жоғарыда келтірілген сөз тіркесі Атрейдің жек көретін інісі Фиесті мол тарту-таралғы арқылы тұзаққа түсіруге тырысатын көрінісінен алынған. Бастапқыда Фиест дұшпанын таңғалдырып, тартудан бас тартады. Әдетте біз біреу қымбат сыйлықтан, құрметті атақтан немесе жетістіктен бас тартса, қайран қаламыз. Генерал Уильям Шерман Құрама Штаттардың президентіне үміткер болудан үзілді-кесілді бас тартқан. Егер оның досы Улисс Грант, қазіргіше айтқанда, « Шерманша мәлімдеме » [ 42 ] жасаса, онда Гранттың келешек өмірінде күрт өзгерістер болмас еді. Бастапқыда сезіктенгеніне қарамастан, Фиест бәрібір азғыруға көніп, « тағдырдың сыйын » қабылдайды, бұл қайғылы жайтты жасыруға арналған айла-шарғы еді. Кез келген мүмкіндіктің артында қауіп бар деген сөз емес, алайда бұл пьеса жаңалыққа, жылтыраққа әуестенудің соңы келеңсіз жайттарға ұрындыруы мүмкін дегенді есімізге салып тұрады. Ойыңды әсірелеп жеткізуге, көп сөйлеуге, көп әрекет етуге әуестенбе. Сонда көңілің де тыныш, ешкімнің көмегіне де мұқтаж емессің, біреу мазамды қашырады деп те уайымдамайсың. Сонымен, біреу түзейтіндей емес, өзің түзу болуың қажет. Марк Аврелий. Meditations ( Ойлар ).
Мысал үшін, біз таңдай қағатын жазушылар әдетте қысқа әрі нұсқа жазудың шебері. Олардың бүгіп қалған ойы мен мәтіндегі ойының маңызы бірдей, ал кейде тіпті одан да маңызды. Заманауи ақын Филип Левиннің « Ол қажетсіз жерде бірде-бір сөз қолданбайды » деген өлеңі бар. Бәрінен жақсы мысал – « Гамлеттегі » Гетруда патшайымның ескертуі. Ол Полонияның ұзақ және керемет әңгімесін тыңдаған соң: « Әсірелемей, іске көш », – деп жауап береді. Істің мән-жайын жете түсініңіз! Өзіне-өзі « ойыңды әсірелеп жеткізуге, көп сөйлеуге, көп әрекет етуге әуестенбе » деп ескертетін шексіз билік иесі Рим императорын және оның еріксіз тыңдармандарын көз алдыңызға елестетіп көріңіз. Адамдарға әсер қалдыру үшін өз-өзіңізге риза болып, масайрап, масаттанған сәтте осы сөз есіңізде жүрсін. Сенека. On the brevity of life ( Өмірдің қас қағым екендігі жөнінде ). Біз ақша төленетін саланы жіті зерттей аламыз немесе ақша тапқымыз келетін сүйікті ісімізді жілікше шағамыз. Дейтұрғанмен біздің өміріміз, әдеттеріміз және неге бейім екеніміз өзіміз үшін жұмбақ болып қалуы мүмкін. Сенека қайын атасына маңызды ескерту жасағанын жазған. Ол кісі бірақ уақыт Римнің астық сақтайтын қоймасына жауапты болған.
Сенека: « Бұл нәрсе енді толғандырмауға тиіс, ол енді күш-қуатын ішкі өміріне бағыттай алады », – дейді. Өміріңіздің соңғы жылдарында мына екеуінің қайсысы маңызды болады деп ойлайсыз: өмір мен өлім мәселесі ме, әлде Chicago Bears командасының 1987 жылы қалай ойнағаны ма? Балаларыңызға ненің көмегі көбірек тиеді деп ойлайсыз: өмірден түйген-білгендеріңіз бе, әлде отыз жыл бойы күн сайын қадағалаған саяси жаңалықтарыңыз ба? Өз еркімнен тыс төлеген салық жоқтың қасы. Ал біз күрсініп, күңіреніп төлейтініміз – бар болғаны өмір үшін төленетін салық. Сондықтан, қымбатты Луцилий, ол салықтан құтылуға тырыспа және үміттенбе. Сенека. Moral letters ( Өнегелі хаттар ). Не үшін? Алайда, біріншіден, салық сіз бәрі солай болуға тиіс деп қабылдайтын бағдарламаларға және қызметтерге жұмсалады. Екіншіден, салық төлеп жатқан жалғыз сіз бе? Алым-салыққа адамдар сан ғасырдан бері шағымданып келеді, бірақ қазір олардың бірде-бірі тірі қалмаған. Мойынсұныңыз. Үшіншіден, бұл жақсы мәселе. Бұл мүлдем аз ақша тауып, мемлекетке түк қалмағаннан жақсы немесе анархияда өмір сүріп, табиғатқа қарсы күрестегі қызметтің бәріне ырықсыз төлегеннен әлдеқайда жақсы.
Алайда бұл өмірде кіріс салығынан да басқа салық бар. Бұл, бар болғаны, төлемнің қаржылық түрі. Шын мәнінде, істеген әр ісімізге салық төлейміз. Күту – саяхат үшін төлейтін салық. Қауесет пен өсек – танымал тұлға болғанда пайда болатын салық түрі. Келіспеушілік, кей кезде тіпті түңілу – ең бақытты қарым-қатынас бар жерде де төленетін салық. Ұрлық – байлық пен мал-мүліктің салығы, мұны басқалар да иемденгісі келеді. Күйзеліс пен қиындықтар – жетістіктің атрибуттары. Міне, осылай жалғасып кете береді. Бұл өмірде салықтың түрі көп. Бұған қарсы шығуыңыз, күш салуыңыз мүмкін ( түптеп келгенде, бәрі бекер ), бұдан құтылу үшін салықты жай ғана төлеп, жеткен жетістігіңіздің жемісіне қанағат етіңіз. Бірінші жағдайда, бірден қай мақсатқа жататынын байқау керек, ал екінші жағдайда, мақсаты не екенін сезіну керек. Марк Аврелий. Meditations ( Ойлар ). Бұл тәсіл пациенттерге ой-санадағы және мінез-құлықтағы деструктивті шаблондарды анықтауға және уақыт өте келе мұны жақсы жаққа бағыттауға көмектеседі. Марк Аврелий, шын мәнінде, психологияны оқымаған, әрине. Алайда оның сөздері кез келген дәрігердің сөзі сияқты маңызды.
Ол осы ойлардың әсерінен туындаған өз ойың мен әрекетіңді қадағалауды сұрайды. Бұл ой қайдан шықты? Қай жері қате? Конструктивті ме, деструктивті ме? Бұл сізді қателік жасауға немесе кейін өкінетін әрекеттерге итермелей ме? Шаблондарды іздеңіз: себеп пен салдардың байланысын қараңыз. Қатып қалған теріс мінез-құлықты тек содан кейін ғана бұзуға болады; тек содан кейін ғана өміріңізде шынайы жетістіктерге жетесіз. Марк Аврелий. Meditations ( Ойлар ). Бір мағынасы жағымсыз, төбеден түскендей болса, келесі мағынасы майдай жағымды немесе маңдайынан сипағандай жылы сезіледі. Бір сөздің сізге тіл тигізетін немесе мақтайтын да мағынасы болуы мүмкін. Алайда қандай да бір жылы сөзді мысқылмен айтсаң, бояуы өзгеріп шыға келеді. Қандай да бір ескертуді, сөзді түсіндірудің ерекше күші бар. Қолдап, мақұлдау мен мысқылдап күлудің, қақтығыстың басталуы мен жақсы қарым-қатынастың арасындағы айырмашылық жер мен көктей. Міне, сондықтан біреу туралы негізсіз ойымызды және әлемге көз салғандағы призмамызды бақылап отыруға тиіспіз. Ал сіз көбіне қандай көзқарасқа жүгінесіз? Біреудің ниетіне әдетте қалай анықтама бересіз? Егер өкініш пен реніш болмасын десеңіз, басқа адамның сөзін дұрыс түсіндіргеніңізге көз жеткізіңіз.
Басқа адамның әрекетіне немесе сыртта болып жатқан жайттарға әділ қорытынды жасаңыз, сонда ғана оң әсер алуыңыз ықтимал. Пікір. Өзара тартыс деген не, келіспеушілік деген не, шағым деген не, айыптау деген не, дінсіздік деген не, мылжыңдық деген не? Осының бәрі пікір, басқа түк те емес. Бұл ізгілік пен зұлымдықты таңдау еркіндігіне де байланысты емес. Адам сол пікірін таңдау еркіндігімен байланыстырсын, сонда мен оның қандай жағдай болса да, мызғымас күйде қалатынына кепіл бола аламын. Эпиктет. Discourses ( Сұхбаттар ). Өз пікірлеріңізді ой елегінен өткізіп көріңіз: бүгінгі ауа райы жайында, либералдардың немесе консерваторлардың көзқарасы туралы, әлгі бір адамның сөзі дөрекі ме, сіз табысты адамсыз ба, тағысын тағы. Бір әрдайым қоршаған ортамызға қарап, бірінші орынға өз пікірімізді қоямыз. Алайда пікір көбінесе дәлелденбеген догмаларға ( діни немесе мәдени ), нормаларға, өмірден не күтетінізмізге, ал кейбір жағдайда надандыққа сүйеніп қалыптасады. Біздің жиі ашынып, ашуланатынымыз да сондықтан! Ал егер біз наным-сенімімізден бас тартсақ ше? Қане, мұндай пікірлерді өмірімізден алшақтатуға ( қиып тастауға, құртуға ) тырысып көрейік.
Сонда заттар жай ғана зат болып қалады. Жақсы да, жаман да емес, біреудің пікіріне немесе талқылауына түспеген жай ғана заттар. Ал мақсатқа келер болсақ, оның шартсыз болмауын, жалпыға ортақ игілікке бағытталуын және құрметке лайық болуын қадағалаңыз. Марк Аврелий. Meditations ( Ойлар ). Ол өз күнделігінде бұрын құл болған адамның сөзін мысалға келтіреді ( Марк Аврелий Эпиктеттің лекцияларының жазбасын оның бұрынғы шәкірттерінің бірінен алған деген болжамға негіз бар ). Бұл қанатты сөз, түптеп келгенде, бағынышты болу және жалпыға ортақ игілікке қызмет ету – биліктің шегі мен мақсатымызды сынаудың қаншалықты маңызды екені туралы; оны билік тізгінін ұстаған әр адам естуге тиіс. Күш пен шарасыздық ешқашан бірге жүрмейді, алайда мұндай жағдай орын ала қалса, әлем өзгеруі мүмкін. Президент Авраам Линкольнді есіңізге түсіріп көріңіз. Ол бұрынғы құл – данагөй, көріпкел Фредерик Дугласпен кездесіп, хат жазысып, одан көп нәрсе үйренген. Бәрінен бұрын, бұл өмірде қандай лауазымда болса да, бәрінен және кез келген адамнан үйренуге дайын болу керек. Жақсылап ойлан, шынайы байлық, шындап келгенде: дұрыс пайымдау, әділдік, батылдық.
Бұларды ойласаң, әдетте айтылатын « байлық көптік етпейді » деген сөз қисынсыз екенін түсінесің. Марк Аврелий. Meditations ( Ойлар ). Байлық пен атақ-даңққа шынымен қызығу керек пе? Сенека бір пьесасында жазғандай: « Байлардың жүрегін ашып көрсе ғой, шіркін, Ішінен қаншама мазасыздық шығар еді. Құдай басқа салмасын! » Жүздеген жыл бойы адамдар байлықты бақытсыздық пен қиындықтан құтқаратын ғажайып нәрсе деп ойлады. Әйтпесе байлыққа қол жеткізу үшін бел жазбай еңбек етер ме еді?! Бірақ адамдар өмір бойы аңсаған ақша мен сый-құрмет келген кезде, бұл олардың қалағаны емес екені белгілі болады. Көп ойланбастан, қол жеткізген нәрсенің көбі дәл сол байлық пен атақ-даңқ сияқты. Стоик өкілдері қорғайтын « байлық » қарапайым және түсінікті. Олар: даналық, ерік-жігер, әділдік, батылдық. Осы жақсы қасиеттерге қол жеткізген бірде-бір адам « сатып алушының өкінішін » [ 46 ] сезінбесі анық. Сонда қателік жібермейтін адам болуы мүмкін бе? Мүмкін емес. Алайда қателік жібермеуге бар күшіңді салуға мүмкіндік бар. Егер біз ештеңені назардан тыс қалдырмауға, үнемі ойымызды жинақтап жүруге тырыссақ, көп қателіктің алдын аламыз. Эпиктет. Discourses ( Сұхбаттар ).
Иә, ол оны кейін ғылыми еңбекке ден беруге уақыты табылған кезде жазды. Ал біз өмір сүретін дәуірде, барлық қосымшалар, сайттар, мақалалар, кітаптар, твит пен посттар біздің зейінімізді өзіне бұруға тырысқан уақытта, оның құны тек өсе береді. Эпиктеттің бұл сөзінен келтірілген үзіндінің мағынасы мынадай: зейінді болу – әдет, ал егер оны сәл босаңсытсаң, оның орнын басқа – қателікке итермелейтін нашар әдеттер басады. Кішігірім кедергілерге мән беруге әуестенсеңіз, ешқашан міндеттеріңізді толық орындай алмайсыз. Сіздің зейініңіз – сіздің басты ресурстарыңыздың бірі. Оны зая кетірмеңіз! Марк Аврелий. Meditations ( Ойлар ). Одан кейін өзіңді сынап, бағалау. Ең соңғысы – соқыр сенімге немесе көпшілік қабылдаған шешімге қарамастан, өз бетіңше шешім қабылдай білу. Соның ішінде тек үшіншісі ғана жеке өзіңдікі, ал қалғаны сен қамқорлық жасай алатындай дәрежеде ғана. Марк Аврелий. Meditations ( Ойлар ). Ол ауруға шалдығуы немесе жазатайым жағдайдан мертігуі мүмкін. Оны түрмеге қамап немесе азаптауы мүмкін. Тынысың тоқтауы мүмкін, өйткені уақыты келеді немесе біреу тыныс алу мүмкіндігінен айырады. Қатты ширықсаң немесе ауырсаң, тыныс алуың қиындауы мүмкін.
Алайда бізбен соңына дейін қалады. Дегенмен Марк Аврелийдің жазған: бұл тән мен тыныс, яғни қалған екі бөлік маңызсыз деген сөз емес. Бар болғаны, ол екеуі ақыл сияқты бізге етене жақын емес. Мәселен, сіз жалдамалы пәтерді жөндеуге көп уақытыңызды немесе бар қаражатыңызды жұмсамайсыз, солай ма? Ал біздің ақылымыз тек бізге тән. Ол еркін және айқын. Оны дұрыс пайдаланып жүргеніңізге көз жеткізіңіз. Фалерн шарабы – жүзімнің сығындысы, пурпур – ұлудың қанына боялған қой жүні, шағылысу – белгілі бір мүшелердің үйкелуі мен ұрық шашуы. Осылайша жіліктеп шығу, әр нәрсенің түбіне дейін жету – оның шын мәнінде қандай екенін көруге мүмкіндік береді. Марк Аврелий. Meditations ( Ойлар ). Стоицизм өкілдері өмірдің ең күрделі және ең ыстық шағын жаман қылып көрсету үшін тіпті арсыз сөзді де қолданады. Мысал үшін, Марк Аврелийдің жыныстық қатынас туралы әзілін алып қараңыз. Ол не үшін бұлай деген? Егер сіз бір сәт аялдап, жыныстық қарым-қатынасқа мұндай ақылға қонымсыз көзбен қарасаңыз, бәлкім, нәпсіге беріліп, ұялатын әрекет істемессіз. Бұл – біздің бір нәрсені жақсы деп қабылдайтын табиғи болмысымызға қарсы шығу.
Дәл осы пайымдау тәсілін адамдар қадірлейтін көп нәрсеге қолдана аламыз. Мәселен, әлеуметтік желінің бірінен көреалмаушылық туғызатындай сурет көрдіңіз делік. Енді дәл солай әдемі болып түсу үшін барын салған адамды көзіңізге елестетіп көріңіз. Енді сіз үшін өте маңызды мансап баспалдағын алып қарайық. Табысты адамдардың өміріне көз салыңыз. Оның бойында шынымен ерекше бір тылсым күш бар деп ойлайсыз ба? Барынша көп болғанын қалайтын, уысымыздан шығарғымыз келмейтін ақшаны алып қараңыз. Ақшаны мың сан бактерия мен кір басқанын көресіз. Ал сіз алыстан тамсанып қарайтын адам ше? Есіңізде болсын: егер ол адам жалғыз болса, демек, оны кезінде бір адам тастап кеткен. Яғни бұл адамның да бір кілтипаны бар. Бұл жаттығу сізді сынап-мінеуші адамға айналдырмайды. Дегенмен сізге жағдайды әділ бағалауға мүмкіндік береді. Мен шындықты іздеп жүрмін ғой. Ал шындық ешқашан ешкімге зиян келтірмеген. Ал өтірік пен білместікпен әрекет еткен адам өзіне-өзі зиянын тигізеді. Марк Аврелий. Meditations ( Ойлар ). Ол: « Цицерон қазір басқаша сөйлеп тұр, бұрынғы көзқарасы басқаша еді », – депті. Философ сол кезде: « Мен күн сайын өзгеремін!
Егер бір нәрсеге таңғалсам, таңғалғанымды айтамын; басқалардан айырмашылығым сонда, менде таңдау еркіндігі бар », – деген екен. Райынан қайтқанына ешкім ұялмауы тиіс, адамға ақыл сол үшін керек. Эмерсон: « Реттілік – ақылы аз адамдарды үрейлендіреді, оны өресі аз саясаткерлер мен уағызшылар жақсы көреді », – деген. Біз даналықты үйрену үшін және өмірімізді соған арнау үшін қолымыздан келгеннің бәрін істейміз. Түптеп келгенде, өткен өміріңде қателеспегеніңді білудің өзі өкінішті. Есіңізде болсын: сіз өзіңізге-өзіңіз қожайынсыз. Егер біреу сіздің дүниетанымыңыздағы немесе іс-әрекетіңіздегі қателікті байқаса, ол сізді сынап тұрған жоқ. Ол сізге мүмкіндік берді деп қабылдаңыз! Біз бұған мән бермейміз, ренжімейміз, ол адамды дұшпан санамаймыз, дегенмен ол адам дұшпаның болмаса да, күдікті адам болмаса да, сақтанып жүресің; ол адамға жай ғана жол бересің. Басқа кезде де дәл солай болсын: өмір аренасында кім бізбен қалай жаттықса да, көп нәрсеге мән бермеуіміз керек. Жоғарыда айтқанымдай, күдік-күмәнсіз, жек көрмей-ақ кездесуден жалтаруға болады ғой. Марк Аврелий. Meditations ( Ойлар ). Ойламаған жерден өзіңнің де, өзгенің де қателігіне кешірімді боласың.
Бұл, сөзсіз, өміріңді сақтап қалу ұстанымы, алайда күн сайын бәске жеңімпаздық тігілгендей өмір сүру жақсы емес. Егер бүгін біреу сізді шынтағымен соғып кетсе немесе әділетсіз таяқ жесеңіз, ауырған жеріңізді ұмытып, өзіңізге « мен үйреніп жатырмын » деп ескертіңіз. Менімен жекпе-жекке шыққан серігім де үйреніп жатыр. Бұл екеуіңе де тәжірибе – бар болғаны сол. Мен ол адам туралы көбірек білемін, ал менің іс-қимылым арқылы ол мені таниды. Ішкі жағы қандай екен? Қарттықтан, аурудан, артық салмақтан қандай күйге түскен? Мақтаған адамның да, мақтау алғанның да, есте сақтаған да, еске алған адамның да өмірі қысқа. Оған қоса, осының бәрі елдің бір бұрышында болып жатқан жағдайлар. Бұл жерде де бәрі бір келісімге келген адамдар емес. Жекелеген адамдар өзімен-өзі. Жалпы, жердің өзі бір түйір құм секілді. Марк Аврелий. Meditations ( Ойлар ). Ықтимал жағымсыз жағдайларда объективті немесе үстірт көзқарас дұрыс болып саналады. Мұндай көзқарас зерттелуші нысанның шын мәнінде не екенін немесе оның туындау себебіне терең бойламай-ақ, жағдайды айқын көруге мүмкіндік береді.
Басқа жағдайларда, әсіресе әсерлі немесе мақтауға тұрарлық жағдайда басқа тәсіл тиімді: мәселенки, енжарлық, немқұрайдылық. Егер біз жағдайдың ішкі жағын зерттесек, онда бұл жағдай бізді қатты үрейлендірмейді және әсері де әлсіз болмақ. Өлім немесе бәрін ұмытып қалу туралы қорқынышты ойға шомып көріңізші: не көрдіңіз? Ақылға қонымсыз рәсімдердің өңін айналдырып көріңіз: не көрдіңіз? Фиест: Қалаудың жетегінде кетпей өмір сүру. Сенека. Thyestes ( Фиест ). Жұмысымызды ауыстырудың орнына әпербақан бастыққа көнеміз. Қарсылыспай киім ауыстырып, ойымызды ешкімге айтпауға тырысамыз, себебі қандай да бір топқа сіңісіп кетуді қалаймыз. Қатал сыншылардың, қияңқы клиенттердің айтқан сөзін көтереміз. Өйткені бізге олардың мақұлдауы қажет. Мұндай жағдайларда сіздің қалауыңыздың кесірінен басқа адамның қолына билік тиеді. Осыны өзгертіңіз – сонда бәрінен босайсыз. Марқұм сән фотографы Билл Канингем кейде журналдарға өз еңбегі үшін ақы сұраудан бас тартқан. Жұмысқа жаңа тұрған фотограф себебін сұрағанда, Каннингем керемет дәйек келтірген: « Егер сіз адамдардан ақша алмасаңыз, олар сізге не істеу керек екенін бұйыра алмайды ».
Есіңізде болсын, егер сіз ақша алсаңыз, егер ақшалы болғыңыз келсе, тура немесе ауыспалы мағынада, ақшасы бар адамдардың қызметшісіне айналасыз. Сенека айтқандай, ақшаға деген немқұрайдылық, жоғары биліктің, тым болмаса, сіздің өміріңізге қатысты биліктің күшін жояды. Табиғи стихияның бір түрден екінші түрге айналуы туралы үнемі ойла. Себебі осындай ойлар дүниенің жалған екенін есіңе салып, күнәларыңнан тазартады. Марк Аврелий. Meditations ( Ойлар ). Космолог Нил Деграсс Тайсонның түсіндіруінше, космос бізді керемет әрі күрделі күйге бөлейді. Бір жағынан, ұшан-теңіз ғаламның қасында өзіміздің тарыдай ғана екенімізді сеземіз; екінші жағынан, осынау алып ғалам мен өзіңнің біртұтас әлем екеніңді сезінесің. Егер күн сайын өз денеңде өмір сүрсең, оның әлемдегі ең маңызды нәрсе екеніне сене бастайтының түсінікті. Алайда табиғатқа қарасақ, оның бізден әлдеқайда үлкен, орасан екенін көріп, қателігімізді ұғамыз. Сенеканың сөзінен келтірілген үзінді кейін мәтелге айналды. Ол Марк Аврелийдің Mundus ipse est ingens deorum omnium templum ( Әлем – барлық құдайлардың алып храмы ) деген идеясын ашып көрсетеді. Шеті мен шегі жоқ аспанды тамашалау – күйбең тіршілікті, ауыр мехнатты бір сәтке ұмыттыратын бірден-бір тәсіл.
Көкке, жұлдызды аспанға көбірек қарауға дағдылан: бұл әрі пайдалы, әрі тәубеңе келтіреді. Дегенмен ақылды және ақылға қонымсыз пікірді бір адам басқаша, екінші адам мүлде өзгеше қабылдайды. Жақсылық пен жамандық та, пайдалы мен пайдасыз да дәл солай. Сол себепті ақылды және ақылға қонымсыз нәрселер туралы жалпы ұғымды табиғатқа сәйкес, жекелеген жағдайда қолдануды үйрену үшін бізге бірінші кезекте білім керек. Ал ақылды және ақылға қонымсыз ойды талдау үшін әрқайсымыз тек сыртқы әлемге қатысты құндылықтардан емес, әрқайсымызға лайықты нәрседен аламыз. Эпиктет. Discourses ( Сұхбаттар ). Біз жазылмаған заңға, тіпті өзіміз де түсінбейтін нұсқаулық пен үлгіге қарап әрекет ететін сияқтымыз. Осындай циркулярларға неғұрлым күдікпен қараған сайын, соғұрлым өз біліміңіз арқылы бәрін екшеп, сүзгіден өткізесіз. Бұл сізге жол көрсетер компас болмақ. Сонда өз пікіріңіз, сеніміңіз пайда болады, бұл пікір тек сізге ғана тиесілі, басқаға емес. Мінез-құлық – әлемдегі ең қуатты қорған. Ол сізді азғыруға, сатып алуға, арбауға және өзгертуге бейім.
Егер сіз сенімге берік болсаңыз, неге және не үшін бұған сенетініңізді білсеңіз, жұмыстағы жағымсыз қарым-қатынастардан, басыңа күн түскенде сатып кететін достан, ең маңызды мәселелер туралы ойламайтын адамдарды дертке шалдықтыратын көптеген аурулардан құтыласыз. Бұл сіздің біліміңіз. Сіз сол үшін осы іспен айналысасыз. II БӨЛІМ. ӘРЕКЕТ МАМЫР: ДҰРЫС ӘРЕКЕТ 1 мамыр СІЗДІ МІНЕЗ-ҚҰЛҚЫҢЫЗДАН ТАНЫСЫН Өйткені мұндай нәрсе өзін философпын деген адамдарға жарасады. Алайда пәлсапашы болу оның мінез-құлқында емес, ақыл-парасатты қажетті жерге бағыттау мен сол жөнінде пайымдауында. Гай Музоний Руф. Lectures ( Дәрістер ). Дін қызметкері жағасын түймелейді. Банкир қымбат костюм киіп, портфель ұстайды. Ал стоиктердің арнайы киімі жоқ. Оларда ешқандай стандарт жоқ. Стоицизм өкілдерін сыртқы бейнесі немесе дыбысы арқылы анықтау мүмкін емес. Оларды қалай тануға болады? Тек мінез-құлқына қарап. Әуелі кім болғың келетінін біліп ал, содан кейін соған қарай әрекет ет. Біз барлық салада дәл осылай болып жатқанын көріп жүрміз. Мысал үшін, атлеттер әуелі кім болғысы келетінін шешіп алады, міне, содан кейін соған қатыстының бәрін істейді. Эпиктет. Discourses ( Сұхбаттар ).
Сол сізге де қатысты, бұл жерде нысанаға байланысты емес. Егер нысананы көздеп атпасаңыз, ешқайда тигізе алмайсыз. Бір нәрсені қалағанда, сезім мен ұстанымдарды басшылыққа аламыз, алайда, түптеп келгенде, қалағанымызға қол жеткізе аламыз ба, жоқ па, мұны тек іс-әрекетіміз айқындап береді. Сондықтан сізге не маңызды, неге басымдық бересіз – соны жақсылап ойлануға уақыт кетірсеңіз, шындап ойланыңыз! Содан кейін күмән-күдікті артқа тастап, мақсатқа көшіңіз. Тек бірдеңені іштей қалау мен үмітке иек арту жеткіліксіз. Әрекет ету керек және дұрыс әрекет еткен жөн. Олар асқазаны ауырып, асты сол күйінде құса салатын адамдар сияқты. Әуелі асты сіңіру керек. Сосын, оны құса салма. Әйтпесе ісің, шын мәнінде, құсық немесе жеуге жарамайтын ас сияқты болмақ. Одан гөрі, бәрі бойыңа сіңіргеннен кейінгі жан дүниеңдегі өзгерістерді көрсет. Жаттығу мен тамақтану арқылы бұлшықеті бұлтылдаған атлеттер иығын көрсетеді ғой. Олар білім арқылы алған өнерін паш етеді. Эпиктет. Discourses ( Сұхбаттар ). Алайда нағыз пәлсапа ол сөздерде емес. Негізгі міндет – осы сөзді іске асыру. Философ Гай Музоний Руф айтқандай: философияда адам тиісті білімін тиісті мінез-құлықпен біріктіреді.
Бүгін немесе күндердің бір күнінде өзіңізді басқалардан жоғары ұстап, біліміңізді бөліскіңіз келсе, өзіңізге сауал қойып көріңіз: осы сөзді айтқаным дұрыс па, әлде бұл білімім туралы менің іс-әрекетім мен таңдауым сөйлесін бе? Үлде мен бүлдеге оранып өмір сүргеннен гөрі, халыққа пайда келтіру әлдеқайда мақтауға тұрарлық әрекет. Ақшаны ағаш пен тасқа жұмсағанша, адамдардың игілігіне жұмсаған абзалырақ. Гай Музоний Руф. Lectures ( Дәрістер ). Пәленше жүздеген миллион тұратын үй алыпты. Түгенше саяхатқа жеке шаштаразымен бірге шығады екен. Тағы біреуі үй жануарының орнына жолбарыс немесе піл бағады екен. Дәл осындай өсек-аяң, дақпырт, қауесет Көне Римде де болған. Кейбір римдіктер мыңдаған сестерцийлері бола тұрып, сәндік тұқы балық бағумен танымал болды. Енді бірі оргия мен салтанатты мереке өткізіп, атақты болды. Мұндай адамдар туралы қызықты мәліметтер Рим ақындарының өлеңдерінде көптеп кездеседі. Мысалы, Ювенала мен Марциала. Бай адамдар ақшаны күреп табады, ақыр соңында дегеніне – атақ-даңққа жетеді. Бірақ оның түк мәні жоқ! Ақшаны оңды-солды шашу да өнер болып па? Ондай қаражаты болса, мұны кез келген адам істей алады ғой.
Марк Аврелий патша сарайының жиһазының бір бөлігін ойланбастан сатып, әскерилердің қарызын төлеген. Осы жуырда ғана Уругвайдың бұрынғы президенті Хосе Мухика президенттік еңбекақысының 90 пайызын қайырымдылыққа берген, – өзі ширек ғасырлық көлік айдаған. Мұндай жомарттық кімнің қолынан келеді? Кез келгеннің қолынан келмейді. Сонымен, кім көбірек таңғалдырды? Эпиктет. Discourses ( Сұхбаттар ). Бұл олардың жұмысы, – олар өз біліктілігін солай жетілдіреді. Айналысатын нәрсе де айналысатын адамға байланысты. Оның орны мен ұзақтығы адам мен кәсіпке байланысты. Алайда бір нәрсе тұрақты: онымен әрдайым жұмыс істеп, шеберлікті шыңдау қажет. Стоицизм өкілдерінің айтуынша, сіздің ақылыңыз – актив. Онымен көбірек жұмыс істеу керек және оны көбірек түсіну қажет. Бұл адам бойындағы мінсіз қасиеттің болуы емес пе? Олай болса, әдемі адам болғың келсе, жігітім, мінсіз қасиетке ие болу үшін еңбек ет. Ал осы нәрсенің бәрін елеп-ескермесең, қанша жақсы болып көрінгің келсе де, қанша қулық жасасаң да, ұсқынсыз болып қала бересің. Эпиктет. Discourses ( Сұхбаттар ).
Біздің стандарттарымыз стоиктердің ұстанымына мүлдем қарама-қайшы, өйткені біз адамның бақылауынан тыс дүниелерді бағалап, құрметтейміз: келісті келбет, көрік-ажар, дене-бітім, өткір көзқарас. Адамның сұлулығы, расында, қанмен келген көрікпен өлшене ме? Әлде сұлулық біздің таңдауымызға, іс-әрекетімізге және уақыт өте келе дамытқан әдеттерімізге байланысты ма? Байсалдылық, әділдік, парызға беріктік. Бұл керемет қасиеттер адамға сыртқы сұлулықтан гөрі анағұрлым көрік беріп тұрады. Бүгін сіз, бұл тіпті өзіңді құрбандыққа шалу болып саналса да, бас тартып, әділ әрекет етіп, сабыр сақтап, өзіңізді бақылай ала аласыз. Осы сұлулық емей не? Бұл заңды Құдай шығарған, ол: « Егер қандай да бір жақсылықты қаласаң, оны өзіңнен ал ». Эпиктет. Discourses ( Сұхбаттар ). Ізгі істер жасау арқылы. Кез келген қуаныш көзі не сіздің бақылауыңыздан тыс, не қайта жаңғырмайды. Дегенмен бұл әрдайым сізге тиесілі, толық және бүтіндей сіздікі. Бұл – адамның жетілгенін білдіретін бірден-бір форма. Өз таңдауыңызды бағалаңыз « Ізгілік қайда? » – « Дұрыс таңдауда ». Эпиктет. Discourses ( Сұхбаттар ). Марапаттаудан емес. Табыстан да емес. Дұрыс таңдаудан.
Эпиктеттің бұл сөзі мұны бізге сенімді және айқын түрде түсіндіріп тұр. Бұл ізгілік пе, әлде зұлымдық па? Жақсы ма, жаман ба? Қалғанына мән бермеңіз. Тек өз таңдауыңызға мән беріңіз. Қашып бара жатса, қарманып қалайық. Сенека. Moral letters ( Өнегелі хаттар ). Ол – бар-жоғы 24 сағат. Содан кейін бұл күн өтіп кетеді. Сіз бұл күнді өзіңіз қалағандай өткізе аласыз ба? Саусақ арасынан сусыған құмдай өте шығатын бір күнде не істеп үлгересіз? Егер сізден кеше не істедіңіз деп сұраса, шынымен « ештеңе » деп жауап бергіңіз келе ме? Тым болмаса, үлгі көрсеткендердің қатарында боламыз! Сенека. Moral letters ( Өнегелі хаттар ). Олар халықты, елді немесе әскери жеңістерді марапаттап, мақтап отырған. Саясаткерлердің « Бұл тарихтағы ең ұлы ел » деп айтқанын естуіңіз бар шығар? Демосфен шешен атап өткендей, қандай да бір ескерткіштің немесе кесененің алдында тұрып, ата-бабасын дәріптеп, олардың көзсіз ерлігін, соғыстан алып қайтқан олжасын сипаттап тұрған шешеннің сөзін бірнеше сағат тапжылмай тыңдауға дайынбыз. Алайда мұндай мақтау сөз не береді? Ештеңе де.
Ол аз десеңіз, асыра сілтеу мен жылтыр сөз бізді ақиқи мақсаттан адастырады. Сонымен қатар бізге шабыт сыйлайтын Демосфен мұны « бұл ата-бабасын сатумен тең » деп түсіндіреді. Оның афиналықтарға арнаған сөзін кейінірек, жүздеген жылдан кейін Сенека қайталайды: « Естеріңде болсын, ата-бабаларың бұл ескерткіштерді тек тәнті болсын, мақтансын деп емес, осы ескерткіштерді тұрғызған адамдардың ерлігін үлгі етсін деген ». Мұның осы кітаптағы өнегелі сөздер мен кез келген шабыт сыйлайтын сөйлемдерге де қатысы бар. Бұл қанатты сөздерге тек тәнті болмаңыз. Оны өмірде пайдаланыңыз. Сол адамдарды үлгі етіңіз. Өзін билей алмаған адамның өмірі дүрбелең мен үрейге толы, ол адам бұдан ешқашан құтыла алмайды. Сенека. Moral letters ( Өнегелі хаттар ). Олар мұны не үшін істейді? Олар бостандықта жүр, олар заң бұзған, сөйте тұра, беріледі! Себебі өзін кінәлі сезіну мен ар азабы бостандықтан айырылудан да жаман, шын мәнінде, бұл да түрменің бір түрі. Сол себепті бала кезде ештеңеден күдіктенбей жүрген ата-анаңның өтірікші екенін мойындайсың. Сол себепті бұл жағдайдан мүлдем бейхабар жарыңның көзіне шөп салғаныңды мойындайсың. Бірақ мен бұдан артық шыдай алмаймын.
Жасаған қателігіңнің жағымсыз әсері тек қоғамда ғана емес, сонымен қатар бүлдірген адамның өзінде де болады. Әдеп пен ар-ұяттан, тәртіптен безген адамдардың өмірінің соңы бейберекеттік пен нәубетке алып келетінін көріп жүрсіз. Қоғам берген жаза да дәл сондай, тіпті одан да сорақы. Міне, сол себепті ұсақ-түйек қылмыскерлер қылмысын мойындап, өз еркімен беріледі. Олар әрдайым осындай ұстанымда болмаса да, қатты қиналған сәтте бұлай өмір сүру қате екенін түсінеді. Дұрыс әрекет етіп, жан тыныштығына қол жеткізгісі келеді. Бұл сіз үшін де дұрыс шешім. Әрқашан мейірімді болсаңыз, ең зұлым адамның өзін сізге зиян тигізетін сәтте ақырын ғана ескертумен райынан қайтаруға шамаңыз жетсе, қолынан ештеңе келмес еді. Марк Аврелий. Meditations ( Ойлар ). Былайша айтқанда, « таспен ұрғанды – аспен ұр » деген ұстанымды ұстай аласыз ба? Жауыңды жақсы көр, сені жек көретіндерге жақсылық жаса. Інжілде « қас жауыңа жақсылық жасау – басына жанып жатқан көмір төгумен бірдей » делінген. Бүгін біреу мысқылдап немесе мұқатып сөйлесе, ол сізден де сондай реакция күтеді. Тек жақсылық емес. Бірақ нәтижесінде өздері ұялып қалады. Бұл ол адамның жан дүниесін дүр сілкінтеді.
Сонда сіз де, ол да жақсы жаққа өзгересіз. Шындап келгенде, дөрекілік, пасықтық пен қатыгездік – әлсіздікті бүркемелейтін тәсілдер. Мұндай жағдайда тек күшті адам ғана жақсылық жасай алады. Сізде сондай күш бар. Соны пайдаланыңыз. Негізінде, егер бір нәрсе істегің келсе, бұл істі осылайша әдетке айналдыр. Ал егер бір нәрсені істегің келмесе, істеме. Оның орнына басқа нәрсе істеуді әдетке айналдыр. Тұрақты ішкі күй мен рухани қабілет те дәл солай. Мәселенки, ашуланған кезде, тек сен ғана ашуға булықпағаныңды, мұны адамның ішкі күйі отқа май құйғандай үдетіп жібергенін біл. Эпиктет. Discourses ( Сұхбаттар ). Ал стоицизм өкілдері бұған « біз – ойымыздың жемісіміз » деп анықтама береді. Өткен аптада не істегеніңіз туралы ойлаңыз, сондай-ақ бүгінге және келесі аптаға жоспарлаған ісіңізді ойлаңыз. Іс-әрекеттеріңіз өзіңіз ойлаған адамға немесе көзіңізге елестеткен адамға қаншалықты сай? Жан дүниеңіз нені сіңіріп жатыр? Қандай адам болып бара жатырсыз? Біреуге ұнау үшін, пайда үшін, қандай да бір іс-әрекеттің көмегімен жағынуға тырысқандар қандай адамдар? Қара жер қанша адамды жұтты, осы уақытқа дейін жұтқаны қанша?! Марк Аврелий.
Meditations ( Ойлар ). Сізден бұл мүмкіндікті тартып алса ше? Сыртқы жағдайлар кесірін тигізсе ше? Ал егер бәріне қол жеткізген кезде бұған ешкім таңғалмаса ше? Сіз бақытыңызды өзіңіз қадағалай алмайтын дүнимен өлшесеңіз, ең қиыны – сол. Бұл сөзсіз тәуекелге бару. Егер әнші тек « Әнімді көпшілік қалай қабылдайды? Ол сыншыларға ұнай ма, жоқ па? Хитке айнала ма, жоқ па? » деп ойласа, үнемі сәтсіздікке ұшырап, бәрінен көңілі қалары анық. Ал егер ән айтуды жақсы көрсе, әнді нақышына келтіріп орындауға барын салса, өз жұмысынан әрдайым рақат алады. Біз де дәл сол әнші сияқтымыз. Нәтижеден емес, әр іс-әрекетімізден – ең жақсы әрекетімізден ләззат алуымыз керек. Біз жеңіске емес, әрі кетсе ән шырқауға талпынуымыз қажет. Біздің мақсатымыз алғыс пен мойындау емес; мақсатымыз – басқаларға көмектесу және ең дұрыс деп есептейтін іс-әрекеттер жасау. Болып жатқан жайтқа емес, бұл іске деген көзқарасымызға ден қою керек. Сонда ғана әрекетімізден қанағаттанып, жан тыныштығына бөленеміз. Бір жағынан, бұған да қатты қуанудан аулақ бол. Өйткені әрдайым осындай бола береді дегенге етің үйреніп кетпесін.
Себебі одан айырылып, ұятқа қалуың мүмкін. Марк Аврелий. Meditations ( Ойлар ). Қайтсек те Джонсонның отбасынан қалыспауға тырысамыз, тіпті Джонсонның отбасы бақытсыз болса да. Бұл күлкілі емес, керісінше, жылайтын нәрсе. Сондықтан біреуде бар нәрсені алуға тырысуды тоқтатыңыз. Ақша жинау керек деген ойдан аулақ болыңыз. Олай өмір сүруге де, олай істеуге де болмайды. Қолда барға қанағат етіп, соны бағалаңыз. Осындай ұстаныммен әрекет етіңіз. Ашуыңды қоздыратын ойларды ойламауға тырыс. Бір күн сабырлы бол, сосын ашуланған күндеріңді сана. Егер отыз күнге дейін жеткізсең, құрбандық шал. Өйткені мызғымас деп ойлаған ішкі күйің бірінші күні әлсірейді, содан кейін мүлдем жоғалады. Ертең де осылайша қатарынан екі ай, үш ай. Демек, бәрі ойдағыдай жүріп жатқанын біліп қой. Эпиктет. Discourses ( Сұхбаттар ). Ол « күнтізбе жасап, күн сайын әзіл-сықақ жазған күнді қызыл креспен белгілеп отыру керек » деген. Көп ұзамай күнтізбеде тізбек пайда болады, ең бастысы – сол тізбекті үзбеу. Бұл жерде жетістік инерция арқылы келеді: сіз аздап жылдамдық қоссаңыз, әрі қарай жылжу оңайырақ.
Сайнфелд тізбек тәсілін жақсы әдет қалыптастыру үшін пайдаланған, ал Эпиктет мұны жаман әдеттен арылу үшін қолдануға болады деген. Мұның салауаттылыққа үйрену әдетінен айырмашылығы жоқ. Бар жұмысыңыз қалып бара жатса да, нәпсіңді тыюға тура келсе де, қажетті нәрсені істеуге бір күн уақыт бөлуден бастаңыз. Содан соң осыны келесі күні де орындаңыз, одан кейінгі күні де. Тізбек құрыңыз және оны үзбеуге тырысыңыз. Өз тізбегіңізді үзбеңіз. Көрсетіңіз. Құдай ақы, бір стоикты көргім-ақ келеді. Бірақ сіз ондай кемел адамды көрсете алмайсыз. Тым болмаса, кемелденуге жақын адамды көрсетіңізші. Көрсетіңіз. Эпиктет. Discourses ( Сұхбаттар ). Философиямен анда-санда емес, тұрақты түрде өмір бойы – біртіндеп ілгерілеу арқылы айналысу қажет. Тек шабыттанып қана қоймай, тұрақты түрде орындау. Эпиктет шәкірттерін осы ілгерілеуді қанағат етуден арылтуды ұнататын. Ол мінсіздікке жақындау үшін шәкірттеріне күн сайын тұрақты жұмыс істеп, тынымсыз еңбектену керек екенін ескертуді жақсы көретін. Дегенмен өз-өзіңді жетілдіру жолында: оның шексіз екенін ескеру қажет. Данагөй – кез келген жағдайда мінсіз мінез-құлық көрсететін кемеліне келген стоик. Бұл да идеал, бірақ ол мұнымен шектелмейді. Марк Аврелий. Meditations ( Ойлар ).
Өткенді ойлау оңай. Ал дәл қазір көз алдымызда болып жатқан жайттарға күш-қуат жұмсау қиындау, әсіресе кежегеміз кері тартып тұрса. Біз мұны жай ғана жұмыс деп, аса мәні жоқ деп ойлаймыз. Алайда шын мәнінде мұның мәні бар. Кім білсін, бәлкім, бұл сіздің өміріңіздегі ең соңғы іс шығар. Мына жерде бітпеген істердің үйіндісіне тірідей көмілген Дэйв жатыр. Бұл дұрыс айтылған сөз. Бүгін қалай еңбектенсең, күн сайын солай еңбектенесің. Осы минутты қалай тиімді пайдалансаң, келесі минуттарды да дәл солай тиімді пайдаланасың. Өйткені біз бұған қарама-қарсы әрекет етуді бұрыннан әдетке айналдырғанбыз және дұрыс пікірге қарама-қайшы пікірлерді қолданып жүрміз. Эпиктет. Discourses ( Сұхбаттар ). Үйрену үшін көпшілікке мұны бірнеше рет қайталауға тура келеді. Ұрыс өнеріне, әскери дайындыққа немесе кез келген спорттық жаттығу түріне үйретудің бірден-бір жолы – ұзақ уақыт қайта-қайта қайталау. Жоғары деңгейлі атлет қажетті қимылды бірнеше секундтың ішінде, тіпті одан да шапшаң орындау үшін жылдар бойы жаттығады. Екі минуттық жаттығу, кеудеңді басқан зілден құтылу, мінсіз секіру. Тек « білу » жеткіліксіз. Бұлшықетің мен бүкіл денең қажетті білімді сіңіруге, біздің бір бөлшегімізге айналуға тиіс.
Әйтпесе ширыққан сәтте немесе қиындықтар пайда болған кезде, оны жоғалтып алуымыз мүмкін. Философиялық қағидалар үшін дәл солай. Сіз бір рет естіп, жан-жағыңызда аласапыран болып жатқан сәтте сол қағидаға сүйене алмайсыз. Естеріңізде болса, Марк Аврелий Meditation ( Ойлар ) кітабын басқа адамдар үшін жазбаған. Ол мұның бәрін өзі ойланып-толғану үшін жазған. Қанша табысты, дана және тәжірибесі мол адам болса да, өмірінің соңғы күніне дейін дағдыланып, дұрыс әрекет етуді үйренген. Демек, қара белбеудің иесі додзёге [ 52 ] күн сайын келеді, ал кәсіби спортшы, басқалар мұның қажеті жоқ деп ойласа да, әр апта сайын жаттығу жасайды. Кітаптың көптігі оқып отырған адамға өнеге бола алмайды, керісінше, кітаптың көптігі оған жүк: әр авторды оқып, шатасқаннан гөрі, бірнеше авторға сенім арту әлдеқайда тиімдірек. Сенека. On tranquility of mind ( Рухтың бейқамдығы туралы ). Тіпті әлемдегі ең көп кітап оқитын адам болсаңыз да, тіпті бір күнде бір кітап оқысаңыз да, бұл кітабыңыз кітапхананың шағын филиалы ғана болмақ. Сіз ешқашан Google Books серверінде сақталған мәліметтерге жете алмайсыз және Amazon-да жыл сайын пайда болатынжүз мыңдаған атауға ере алмайсыз.
Бәлкім, кітап оқуға келгенде, кітаптың санына емес, сапасына басымдық берген дұрыс болар? Мүмкін, жаңа түскен кітаптардың бәрін үстірт қарап шыққанша, бірнеше ұлы кітапты мұқият оқып шыққан жөн болар? Бәлкім, сонда сіздің, кітап сөреңіз толы болмаса да, миыңыз бен өміріңіз жақсы мәліметтерге толар. Жалпы, философиямен айналысу деген не? Бұл болатын жайттарға өзіңді дайындау емес пе? Бұл « Егер тағы да өзімді барлық жағдайға дайындаумен айналыссам, маған не болса о болсын! » деген сөзді айтумен тең екенін түсінесің. Бұл біреу соққы жеген кезде жарыстың барлық түрімен айналысудан бас тартумен тең. Бірақ спортта спортпен шұғылдануды тоқтатып, жеңіліске ұшырамауға болады. Ал философиямен айналысуды доғарсақ, қандай пайда? Ол адам қиындықтарға тап болған сайын не деуі керек? Эпиктет. Discourses ( Сұхбаттар ). Біз де қазір спорттық ойындардағы – бейсбол мен америкалық футболдағы теңеулерді қолданғанды жақсы көреміз. Бәлкім, сондықтан болар, Грекия мен Римде панкратион жеткіншек кезден бастап, орта жасқа дейінгі адамдар өмірінің ажырамас бөлігі болып саналған.
Панкратион – аралас ұрыс өнерінің анағұрлым таза түрі, ол қазірде UFC [ 53 ] көріп жүрген ойынымыз емес және бұл сөз « барлық күш, қуат » [ 54 ] деген мағынаны білдіреді. Стоиктер оларды жақсы білгендіктен, жекпе-жекке шығарған. Сенека соққысыз өркендеп даму мүмкін емес екенін жазған. Ол: « Адамды аренада оп-оңай жеңуге болады. Алайда ұдайы бақытсыздыққа қарсы шығатын адамның денесі ештеңе сезбейтін көнтеріге айналады », – деген. Ондай адам, Сенеканың айтуынша, соңғы демі қалғанша күреседі және ешқашан берілмейді. Эпиктеттің айтайын деп отырғаны да осы. Егер бір соққыдан тауың шағылатын болса, сен қандай жауынгерсің? Спорттың заңы сол! Бұл біздің алға қарай жылжуымызға тосқауыл бола ала ма? Марк Аврелий. Meditations ( Ойлар ). О, мен шағымданбаймын Қысқа мерзімге: бүгін болатын жайтты, Ғасырлар бойы есте сақтайды Құдайларға қарсы шығып, Бәрін биліктен құлатамын! Сенека. Medea ( Медея ). Бәрінен қиыны – мұны дер кезінде істеу. Бізге сонда не кедергі? Жазушы Стивен Прессфилд мұны « Кедергі күші » деп атайды.
The War of Art ( Өнер үшін соғыс ) кітабында ол « біз өзімізге « мен ешқашан симфония жазбайтын шығармын » деп айтпаймыз. Оның орнына « мен симфония жазамын; тек оны ертең бастаймын » дейміз » дейді. Ертеңге қалдырмай, бүгін істеген істің қайыры бар. Жақсылық жасау үшін бүгін әрекет етуіміз керек. Сенека. Moral letters ( Өнегелі хаттар ). Маңдайыңызға қанша ғұмыр жазылғаны маңызды емес, өмірім ұзақ әрі қызықты болды деп шын көңіліңмен айту және оған сену маңызды. Бәріміз өмірі ерте үзілген адамдар туралы білеміз. Сөйте тұра: « Егер сол адамның істегенінің жартысын істесем, жақсы өмір сүрдім дей алар едім », – деп ойлаймыз. Бұған қол жеткізудің ең жақсы жолы – дәл қазіргі сәтке, мойынымыздағы міндетке қаншалықты маңызды екенін ескерместен мән беру. Сенека айтқандай, дәл осы сәтпен өмір сүріңіз. Уақытты сол ғана тоқтата алмақ. Өмірін ізгі әрекеттерге арнаған адам бақытты. Ізгі әрекеттер дегеніміз – жан дүниеңді таза ұстау, ізгілікке талпыну, ізгі істерге ден қою. Марк Аврелий. Meditations ( Ойлар ). Сыртқы фактордың әсері, сіздің бақылауыңыздан тыс болатын дүниелер ме?
Әлде дұрыс шешім мен дұрыс дайындықтың арқасында ( оған ешкім кепіл бермесе де ) орын алатын ықтимал сәт пе? Меніңше, екіншісі. Міне, сондықтан табысты және еш себепсіз « жолы бола кететін » адамдар сәттілікті өзіне тартатын магнит сияқты. Егер нақыл сөздерді жариялайтын керемет Quote Investigator сайтының мәліметтеріне сенсек, бұл идеялардың әр түрлі нұсқалары XVI ғасырда, « Қайталау – білім анасы » деге мәтел бар кезде болған. Ал бүгін біз: « Сәттілік – қажырлы еңбектің мүмкіндікпен тоқайласуы », – дейміз. Қазір сіз бақыт пен сәттілік ғажайыптың арқасында келеді деп үміттенуіңіз мүмкін. Сонымен қатар қанша ақылға қонымсыз болып естілсе де, сәттілікке мүлдем сенбей-ақ, қолайлы уақытта, дұрыс әрекет жасасаңыз, жолыңыз болатынына сене беріңіз. Адамға қуаныш сыйлайтын нәрсе – адамдық қасиетті сақтау. Ал адамға қандай қасиеттер тән? Туыс-жекжатына қайырымды болу, сезімге берілмеу, дұрыс пайымдау, жалпы, табиғатты жақсы көру және онымен үйлесімде өмір сүру. Марк Аврелий. Meditations ( Ойлар ). Бұл маңызды сұрақ, себебі олар иттерге белгілі бір тапсырманы орындауды үйретеді, ал түз жануарын үйге қамап ұстасақ, олардың табиғатына зиян келеді, мінезі өзгереді.
Оларды қанша еркелетіп, дәмді тағам берсек те, даланы аңсайды. Адам да сол сияқты. Стоицизм өкілдері қандай да бір эмоциядан немесе материалдық игіліктен бас тартқанын естісеңіз, олар оны бақытты етпейді деген сөз емес. Стоиктер бақыт пен қуаныштан бас тартып, тақуалықты таңдады деген де сөз емес. Олар бізге шынайы болмысымызды тауып, адамға тән әрекеттерден ләззат алуды үйреткісі келеді. Демек, бізге өзімізден гөрі, жақындарымыздың біз туралы не ойлайтыны маңызды. Марк Аврелий. Meditations ( Ойлар ). Дүкенде тұрған жейде әдемі болып көрінеді. Бірақ жолдасымыз немесе әріптесіміз жейде жайында ойланбастан сын айтса, оны жақтырмаймыз немесе ұялып қаламыз. Асылында, өз өмірімізге разы болып, шексіз бақытқа кенеле аламыз. Алайда мұндай көңіл-күй бір адамның, тіпті бізге ұнамайтын біреудің, бізден бай екенін білгенде ғайып болады. Немесе бөтен біреу баға бергенше жетістіктерімізге, дарынымызға көңіліміз толмайды. Бұл одан да қауіптірек. Стоиктердің басқа жаттығуы сияқты бұдан сабақ алуға тиіспіз. Өз пікірмізді қадағалай алғанмен, басқа адамдардың ойын, әсіресе біз туралы пікірін басқару қолымыздан келмейді. Сондықтан ондай ой-пікірлердің құрбаны болу және басқалардың мақұлдауын алуға тырысу – қауіпті іс.
Сол себепті « басқалар не ойлайды » деген сұрақтың жауабын іздеп әуре болмаңыз. Бұған уақытыңызды да, күшіңізді де сарп етпеңіз. Одан гөрі нәтижені, әсерді, әрекетіңіздің дұрыстығын ойлаңыз. Зенон. Quoted in Diogenes laertius, lives on the eminent philosophers ( Диоген Лаэртскийдің « Танымал ойшылдардың нақыл сөздері » кітабынан ). Сондықтан біз мұны екі ғұламаның сөздерінен құралған пікір деп қарастырайық. Бірақ бұл маңызды ма? Ақиқаттың аты – ақиқат. Бұл жерде бізге белгілі ақиқат: ұсақ-түйек істер жиналып, ұлы іске айналады. Адам әдемі сөзімен емес, ғибратты ісімен жақсы адам болады. Біз бәрін бірдей істей алмаймыз: бұлардың бәрі ірілі-ұсақты көптеген жеке шешімнің нәтижесі. Таңертең уақытылы тұру, төсекті жинау, жеңіл жолды айналып өту, өзімізді дамыту, жұмысымызды лайықты атқару деген сыңайлы. Мынаған келгенде қателеспеңіз: осындай әрбір әрекет жеке алып қарағанда түкке тұрмауы мүмкін, алайда олардың жиынтығы – орасан еңбек. Бүгін істелетін барлық ұсақ-түйек істеріңіз туралы ойлап көріңіз. Қай жолдың дұрыс, қайсысы жеңіл екенін білесіз бе? Онда дұрыс жолды таңдаңыз және осы ұсақ-түйек істердің жиынтығы қандай өзгерістерге апаратынын қадағалаңыз.
Өйткені бәрі Біртұтас табиғатпен үйлесімде болуы шарт; тағы біраз уақыттан соң, сен Адриан мен Август сияқты ешкім және еш жерде болмайсың. Одан кейін өз ісіңе назар аудара отырып, оған терең үңіліп, жақсы адам болуың керектігін және адам табиғаты нені талап ететінін есте сақта, оларды тұрақты түрде орындап, мейлінше әділетті сөйлеуге тырыс; мейірімділікті және қарапайымдылықты сақта, екіжүзділіктен сақтан. Марк Аврелий. Meditations ( Ойлар ). Сенатта мәжіліс өткізу. Әскерді басқарып, майданға кіру, бас қолбасшы ретінде әскери стратегияны анықтау. Азаматтардың, заң өкілдерінің, шетелдік басшылардың арыз-шағымын тыңдау. Басқаша айтқанда, билік басында отырған кез келген адам сияқты, оған ертеден кешке дейін, күн сайын қайта-қайта шешім қабылдауға тура келген. Шешім қабылдау үшін ойластырған тәсілі ұрыс жағдайында сынақтан өтті десе болады. Сол себепті оны біз де қолдануға тырысуымыз керек. Біріншіден, абыржымаңыз, себебі бұл сіздің шешіміңізге кері әсерін тигузуі және істі бұрынғыдан бетер күрделендіруі мүмкін. Екіншіден, өзіңіздің ең құнды мақсаттарыңыз бен ұстанымдарыңызды жадыңыздан шығармаңыз. Ықтимал әрекеттерді осындай сүзгіден өткізу арқылы, қате таңдауды анықтап, дұрыс шешім шығаруға тырысасыз. Дұрыс әрекет етіңіз. Бар болғаны сол.
Сенека. Moral letters ( Өнегелі хаттар ). Денеңізді зіл басады. Ашуланшақ боласыз. Мінезіңіз тұйықталады. Бойыңызды сенімсіздік билейді. Адам көп демалып қойса, немесе зейнетке енді шықса да осы күйді кешеді. Ми мен дене жұмыс үшін жаралған, сондықтан, олар пайдалы істі атқармаса, өзіне-өзі қарсы шығады. Мұндай дағдарысты көп адам күн сайын бастан кешетінін мойындау өкінішті. Олар өз әлеуетін пайдаланбайды, себебі жұмысым бар деп ақталады. Алайда, шын мәнінде, олар көп жұмыс істемейді және бос уақыты да көп. Бәрінен жаманы, біз мұндай сезімнен арылу үшін жанға дауа іздеудің орнына, бұл дүниенің нығметтеріне қызығып, дүкен аралаймыз, мейрамханаға барамыз, ұрыс-керіс шығарып, жанжалдасамыз. Бұл жерде шешім оп-оңай әрі қолжетімді. Барып, жұмыс істеңіздер. Егер бір адам күні-түні кітап оқиды немесе жазу жазады дегенді естісем, оның не мақсатта кітап оқитынын немесе жазатынын білмей тұрып, ол адамды еңбекқор деп атай алмаймын. Ал егер ол адам рухы үшін қажырлы еңбек етсе, жан дүниесі табиғатпен үйлесімде болса, тек сол кезде ғана мен ол адамды еңбекқор деп атаймын. Эпиктет. Discourses ( Сұхбаттар ).
Біз жұмысбастылық жақсы нәрсе деп есептеуге бейімбіз, ұзақ уақыт жұмыс істеген адамның еңбегі бағалануы тиіс деп есептейміз. Алайда не істеп жатқаныңызды, мұны не үшін істегеніңізді және нәтижесі қандай болатынын бағалап көріңіз. Егер жөнді жауап таппасаңыз – тоқтағаныңыз жөн. Марк Аврелий. Meditations ( Ойлар ). Бұл – негізгі міндет, алайда біз сол міндеттен жалтаруға келгенде нағыз шеберміз. Бұл жерде спорттық жаттықтырушы Билл Беличиктің « Өз жұмысыңды істе » деген сөзін тағы да қайталап айтамыз. МАУСЫМ: ШЕШІМ 1 маусым ОЙША ҰДАЙЫ БІР ҚАДАМ АЛДА ЖҮРІҢІЗ Себебі ойдағы нәрсеге ешкім бөгет бола алмайды; отқа салса күймейді, суға салса батпайды, оған озбыр озбырлығын жасай алмайды, жалақор күйесін жаға алмайды, жалпы, бастағы ойға ешкінің әмірі жүрмейді. Марк Аврелий. Meditations ( Ойлар ). Алайда саналы түрде әрекет етуші байсалды жанды ешкім де тоқтата алмайды, өйткені оның кез келген жағдайға қатысты өз ұстанымы бар. Сонда ол не? Ол маңызды құжаттың көшірмесі тәрізді. Егер досы сатып кетсе, әлгі ұстаным неге бұлай болғанын анықтап, сатқын достың қателігін қалай кешіруге болатынын көрсетеді.
Абақтыға қамалса, ойша қадам жасау арқылы ол өзінің басқа сотталушыларға көмектесетінін алдын ала біліп отырады. Компьютердегі ақаудың кесірінен жасалған жұмысы өшіп кетсе, қайта бастау қажеттігін және бұл жолы жұмысты алғашқысынан да сапалы етіп жылдам жасауға болатынын түсінеді. Іс-әрекетіміз кедергілерге ұшырауы мүмкін, бірақ сана әрдайым өзгеруге және жаңаша жол табуға бейім. Бұл – табиғи заңдылық. Мёрфи заңы былай дейді: « Егер қандай да бір жайсыз жағдайдың орын алуы мүмкін болса, ол міндетті түрде солай болады ». Сол себепті ойымызда қосымша жоспарымыз жүруі қажет, себебі біз оған жүгінуге тура келетінін білеміз. Ал оған ешкім тосқауыл бола алмайды. Адамдарға баға бергенде, жер бетіндегі тіршілік иелерінің бәріне жоғарыдан қарап көрген жөн: жайылымдағы малдар, әскер, ауыл-аймақ, той-томалақ, ажырасу, туу, өлу, соттағы сығылысқан жұрт, шөл дала, ала-құла мәдениетсіз халықтар, мейрамдар, жылау-сықтау, базар секілді – бәрі аралас әрі бір-біріне қарама-қайшы дүниелерден тұратын жүйе. Марк Аврелий. Meditations ( Ойлар ). Өлеңнің кейіпкері аспанға ұшып, әлемге үстінен қарауға мүмкіндік алады.
Жерге көктен көз тастағанда, ол ең бай адамдардың, олардың сарайлары мен тұтас империяларының қаншалықты кішкентай, күлкілі екенін көреді. Өзара соғыстар мен толғандырған мәселелердің барлығы жоғарыдан қарағанда түкке тұрғысыз болып шығады. Антикалық дәуірде бұл тек теориялық тұрғыда іске асатын әрекет еді: себебі ең биік нүкте таудың құзар шыңы немесе бірнеше қабатты үйдің шатыры ғана болатын. Алайда технология дамыған сайын, адамзат ұшқан құстың қанаты жететін жерге де барды, тіпті одан да асып түсті. Астронавт Эдгар Митчелл – планетамызға ғарыштан қараған алғашқы жандардың бірі. Кейінірек ол былай деп жазады: « Ғарышта сіз бірден жаһандық түсінікке ие боласыз, адамзаттың бағыты көз алдыңызда сайрап жатады, әлемнің жағдайы көңіл көншітерлік емес екенін ұғасыз және мұны өзгерткіңіз келеді. Айдың бетінде тұрып Жерге қарағанда, халықаралық саясат деген ұсақ-түйек нәрсе боп көрінеді. Саясаткерлердің бірін жағасынан ұстап, ширек миллион миль биікке көтеріп әкеп, « қарашы, иттің баласы » дегің келеді ». Платонның көзқарасымен келіссеңіз, көптеген мәселелерді шешуге болады. Бұл мүмкіндікті пайдаланыңыз. Өмірін оңашада құлшылықпен өткізгісі келе ме? Сөйлемеуге бұйрық берілді ме? Тіпті ереуілге шығу да қауіпті ме?
Егер азаматтық қызметінен айырылса, адами парызын орындай берсін. Сенека. On tranquility of mind ( Жан тыныштығы жөнінде ). Әуелі ол өзін сыртқы істер министрі етіп тағайындауға бола ма деп сұрайды. Өтініші қанағаттандырылмаған соң, одан төмендеу қызметті көздейді. Бұл жолы да тілегі қабылданбаған ол қатардағы кеденші болсам дейді. Тіпті оған да қол жеткізе алмасын білген соң, Линкольннің ескі шалбарын сұраған екен. Линкольн бұл әңгімені айтқан кезінде « қарапайым болған жақсы ғой » деп күліп алады. Бұл хикая байсалды жанның икемділігі мен мақсатшылдығының көрінісі іспетті. Бір нәрсе қолымыздан келмей жатса, басқасын байқап көре аламыз. Екіншісін де жасай алмасақ, үшіншіден бірдеңе табамыз. Тіпті ол да мүмкін болмаса, тағы басқасы табылады. Ақыр соңында « жақсы адам » деген қызметтен басқасы бұйырмаса да, осы пәлсапаны әрдайым ұстану мүмкіндігі бар. Неге разы емеспіз? Осы үшін өмірге келгенбіз. Сенека. On providence ( Көрегендік туралы ). Ешкім де өмір әділетті деп уәде бере алмайды. Бірақ есіңізде болсын: сіздің талай ғасырдан бері сан ұрпақты жалғап келе жатқан ата-бабаларыңыз да адам айтса нанғысыз қиындықтар, шайқастар мен тауқыметті басынан кешкен.
Сіздің бойыңызда солардың қаны бар. Оларсыз сіз мына өмірге келмес едіңіз. Сіз ғажап дәстүрдің мұрагерісіз және аталарыңыздың өмірге қабілетті ұрпағы ретінде олардың бар қабілеті сізге де берілген. Сіз осы үшін өмірге келгенсіз. Осы үшін тәрбиеленгенсіз. Қиын сәтте осыны есте ұстаңыз. Ақымақ, екі қолың жоқ па еді? Оны саған берген Құдай емес пе? Енді отыр да, сораңды ағызбай, құлшылық қыл! Құдайды кінәлағанша, мұрныңды сүрт. Эпиктет. Discourses ( Сұхбаттар ). Ойын, алдамшы. Біреу сізге тісін қайрап жүр. Бәлкім, бұл тұжырымдар дұрыс та шығар, бірақ іс жүзінде дәл қазір одан сізге не пайда? Әлгі үкіметтің баяндамасы немесе мынау жанашыр кісінің мақаласы сіздің қарызыңызды төлеп, сынған аяғыңызды емдеп, шұғыл несие алып бере ала ма? Өз-өзін аяп, көз жасын төгіп, « сорлы басым-ай » деп сұңқылдаған адам ештеңеге қол жеткізбейді, алайда мәселені шешуге қажетті күш-қуатынан, ынтасынан айырылады. Таңдау өзіңізде: біреудің ренжіткенін ұмыта алмай отыра бересіз бе, әлде бар күшті пайдаланып іске кірісесіз бе?
Біреу келіп құтқарады деп күтесіз бе, әлде Марк Аврелийдің « Өз міндетіңді орындауға асық, бос үміттің жетегіне ермей, егер өз-өзіңе бей-жай қарамайтын болсаң, онда өзіңе қолдан келгенше көмектес! » деген ұранына құлақ асасыз ба? Бұл әншейін мұрныңызды сүртуден жақсырақ ( дегенмен сораны ағызбаудың өзі алға жасалған қадам ). Сенека. On tranquility of mind ( Жан тыныштығы жөнінде ). Бірінші топтағылар кассаға кезек ең аз жерге барып тұрады да, ол қаншалықты баяу жылжыса да, қасындағы кезек тез жылжыса да, сол орнында тұра береді. Екінші топтағылар бір-екі секунд уақыт ұтпақ болып, бір кезектен екіншісіне ауысып, жүгіріп жүреді. Үшінші топтағылар тек бір жағдайда ғана орын ауыстырады – өз кезегінің мүлдем жылжымайтынына көз жеткізгенде және қасында жылжып жатқан басқа кезек болса ғана. Годин өз-өзіңізге: « Мен қай топқа жатамын? » деген сұрақ қойыңыз дейді. Сенека үшінші топтағыдай болуға кеңес береді. Бір жолды таңдасаңыз, міндетті түрде сол жолдан таймау керек деген сөз емес, әсіресе егер жолыңызда қиындықтар кездесіп жатса немесе оның дұрыс жол еместігін білсеңіз. Сөйте тұра, бір жолды таңдау жеңілтектікке, міндеттерден қашуға себеп бола алмайды.
Басқаша әрекет ету, өзгеріс жасау батылдықты талап етеді, алайда « мынау алдыңғысынан да жақсы » деу – көрсеқызарлық; оның жетегіне ұдайы ере беруге де болмайды, мұны түсіну үшін тәртіп пен саналы болу қажет. Шын мәнінде, біз өзіміздің қай жерде туатынымызды шеше аламыз. Сенека. On the brevity of life ( Өмірдің қас қағым екендігі жөнінде ). Көбінің, сонау Плутархтан бастап, Босуэлл және Роберт Кароға дейін, өмір шежіресін ұқыпты өмірбаяншылар жинақтап отырған. Бәлкім, ата-анаңыз сізге үлгі бола алмаған шығар немесе жақсы ұстаз жолықтырмаған боларсыз. Алайда, егер қаласақ, бізге дейін өмір сүрген, біз еліктейтін жандардың даналығына оңай қол жеткізе аламыз. Бұл білімді тек өзіміз үшін ғана игермеуіміз керек. Сондай-ақ өз тәжірибесін жазып қалдыруға уақыт тапқан адамдардың алдында да қарыздармыз әрі өзіміз таңдаған ізгі ата-ананың үміт күткен баласына айналу үшін, сол дәстүрді жалғастырып, оларды үлгі тұтуымыз қажет. Бұл ретте саған ешкім бөгет бола алмайды. Әділетті, саналы түрде ойластырылып жасалған әрекетке ештеңе кедергі емес. Ондай кезде қиындықтан қашпастан, оның қайдан пайда болғанын түсініп, басқаша әрекет ету керек, алайда жоғарыда сөз болған өмірлік ұстанымнан таймаған жөн.
Марк Аврелий. Meditations ( Ойлар ). Оның авторы Алабама университетінің жаттықтырушысы Ник Сабан. Ол – тапсырманы жақсы орындау, қолыңнан келгенше тырысу, нақты ойынды аяқтау, жалпыдан жалқыға қарай ойысу. Бір маусым бірнеше айларға, әр ойын бірнеше сағатқа созылады, қарсыласты төрт тачдаунның [ 59 ] ішінде қуып жетуге болады, бірақ ойынның жеке бір бөлігі бірнеше секундта-ақ аяқталады. Барлық ойын, барлық маусым сондай секундтардан құралады. Егер командалар « үдерісте » болса, әдетте жеңіске жетеді. Кедергілерге назар аудармастан-ақ, тосқауылдарды бұзып өтіп, жоғарыға жол салады. Егер сіз де өз өміріңізде « үдерісті » ұмытпай, рет-ретімен, бірінен кейін бірін дұрыс әрекеттер жасап отырсаңыз – өміріңіз күрт жақсарады. Бұл аз десеңіз, жолыңызда кездесетін кедергілерді жеңуге дайындығыңыз да мықты болады. Оларды елеп-ескеруге уақытыңыз да болмайды, себебі асықпай, әр қадамыңызды санап басып келесіз ғой. Бір рет бұзықтық жасашы, сосын қанша тырыссаң да, оны жуып-шая алмайсың. Нәпсің сені алғашында ара-тұра азғырса, кейін жел тиген өрттей қаулап, күшейіп, жан-жағын жалмай береді: азғын ойды миыңа кіргізбеген жөн, себебі оны қуып шығу мүмкін емес. Сенека.
Moral letters ( Өнегелі хаттар ). Сенеканың айтып отырғаны да осы. Жаман әдет, нашар тәртіп, бейберекеттік пен бұзақы мінездің бас бермес асау толқындары бір кезде жай ағыннан басталған. Бірте-бірте айна көлге, мүлгіген тоғанға, немесе тіпті жер астынан атқылап жатқан қайнарға айналған. Сіз қайсысын таңдайсыз: бірнеше аптадан кейін асу бермес өзенге ағып кету қаупін бе, әлде қазір оңай кезінде кешіп өтуді ме? Өзіңіз шешіңіз. Марк Аврелий. Meditations ( Ойлар ). Біреулері жетістікке жеткен жандарға қарап: « Неге ол? Неге мен емес? » – деп ойлайды. Екіншілері: « Егер пәленшенің қолынан келсе, мен неге мұны жасай алмаймын? » – дейді. Бірінші топтағылар қызғаныштың қызыл итіне жем болады; олар ойынға нөл ұпаймен қатысады. Екінші топтағыларда нөл ұпай емес. Осы екі ұстанымның қайсысы сізді алға ұмтылдырып, биікке шығарады? Қайсысы өкінтіп, үмітсіздікке ұшыратады? Сіз кім боласыз? Марк Аврелий. Meditations ( Ойлар ). Осы бір ақылға қонымды қағиданы жиі бұзатын секілдіміз.
Қандай да бір жағдайға тап болғанда, ісі өрге баспай қойса немесе біреу зиянын тигізсе, адамдардың көпшілігі жағдайды одан әрі ушықтыра түседі: әуелі ашуланып, долданады, содан кейін, әйтеуір бір жоспар тапқанша, бір орында табандап тұрып алады. Бүгін алдыңызға қарапайым ғана мақсат қойыңыз: мәселені ушықтырмау. Қандай жағдай орын алса да, оған ашу мен басқа да жағымсыз сезімдердің бояуын жақпаңыз. Кертартпалық таныту керек деп, кертартпа болмаңыз. Жағдайға араласпаңыз. Табаныңыздың астындағы жерді қопаруды доғарыңыз. Ал содан кейін апаннан шығудың амалын қарастырыңыз. Қандай ақыл айтамын? Жоқ, одан да былай деген жөн: « Менің санамды қандай жағдайды да сараптай алуға қабілетті қыл ». Себебі егер жағдай саған өктемдік жүргізетін болса… Ақылды да қажет етпейсің. Эпиктет. Discourses ( Сұхбаттар ). Алайда біз өміріміздің басым бөлігін бір нәрсеге дайындықпен өткіземіз де, нәтижесінде басқа нәрсені үйреніп шығамыз. Болашақтағы бір жалт еткен сәт үшін күш-қайратымызды сақтап, сол күнді күтумен боламыз. Бірақ, боксшы Майк Тайсон айтқандай, жоспарлар тек бетіңнен соққы алғанша ғана іске асады. Байсалдылар кез келген сұрақтың жауабын білгісі келеді және барлық кездейсоқ оқиғалардың алдын алуды ойлайды.
Сөйте тұра, олар уайымға берілмейді. Неліктен? Өйткені олар өзінің жағдайға бейімделіп, өзгере алатындарына сенімді. Дайын нұсқаулықты іздеудің орнына шығармашылық, тәуелсіздік, сенімділік, тапқырлық және шешімгерлік секілді қабілеттерін дамытады. Бұл тұрғыдан алғанда, олар қатаң емес, өзгеруге бейім. Біз де осы тәжірибені қолдансақ болады. Бүгін біз әдіс-тәсілге емес, стратегияға мән береміз. Бір нәрсеге қиындықсыз қол жеткізуге қарағанда, тәжірибе жинау жақсырақ екенін, өзгеруге бейім болу – қатып қалған жоспармен жүруден жақсырақ екенін еске түсіреміз. Біреу күзетте тұрып, біреу барлауға шығып, ал енді біреу ұрысқа кіруге тиіс. Әр адамның өмірі – дәл сондай ұзақ та тауқыметке толы әскери жорық. Жауынгер борышын адал атқарып, бас қолбасшының бұйрығын мүлтіксіз орындауға міндеттісің. Сен ірі мемлекеттік қалада және қайдағы бір төменгі орында емес, Кеңестің өмір бақиға сайланған мүшесі ретінде сапта тұрсың. Эпиктет. Discourses ( Сұхбаттар ). Бұл нақылды ұдайы есте сақтаған жөн, себебі мына өмір – тура мағынасында да, ауыспалы мағынасында да майдан. Биологиялық тіршілік иесі ретінде біз осынау қатыгез планетада өмір үшін күресеміз. Жеке тұлға ретінде саны миллиардтан асатын басқа тұлғалармен текетіресеміз.
Тіпті тәніміздің өзінде әртүрлі бактериялар бір-бірімен шайқсып жатыр. Vivere est militare – « Өмір – күрес ». Бүгін өз мақсатыңыз жолында, арманыңыздағы адамға айналу үшін бөтен пиғылмен күресесіз. Осыншама майданда жеңіске жету үшін қандай қасиеттер керек? Тәртіп. Табандылық. Батылдық. Сана. Жанкешті болу. Құрбандық. Ал қандай қасиеттер соғыста жеңіліс табады? Қорқақтық. Асығыстық. Тәртіпсіздік. Менмендік. Әлсіздік. Өзімшілдік. Бұл аталған қасиеттер соғыста ғана емес, кәдімгі өмірде де маңызды. Егер бауырың әділетсіздік жасаса, бұл іске әділетсіздік жасалған жағынан қарама, себебі ол қолдан ұстауға болмайды. Екінші жағынан қара, ол сенің бауырың, бір үзім нанды бөліп жеп, бірге өскеніңді ойла. Сонда оған көмек қолын соза аласың. Эпиктет. Enchiridion ( Энхиридион ). Asylum ( Бассауға ) атты өмірбаяндық кітабында ол осы аурухана қабырғасындағы өз өмірін өзгерту жолындағы күресі жайында баяндайды. Бастапқыда Уильям тәуелді адамның ойлау жүйесінен шыға алмай, сол үшін үнемі ыңғайсыз жағдайға қалып, емхана қызметкерлеріне қарсылық танытады. Ем қонып жарытпаған ол ауруханадан қуылуға шақ қалады. Бір күні Эпиктеттің дәл жаңағы екі қол туралы дәйексөзі ойына келеді. Жағдай жақсара бастайды.
Сибрук емделуге құлшына ден қояды: « Кенеттен сау жүрудің ғажап әрі қызық, әрі тамаша екенін сезіндім. Барлық заттарды бүркемелеп, көзге шел болып, құлақты керең еткен қабыршақ, шымылдық сыпырылып түскендей болды », – дейді. Бұл – тәуелділікке ұшыраған, ақыры өз дегенінен қайтып, бұрынғылардың даналығымен көкірек көзін ашқан көптеген жандардың басынан өтетін жағдай. Екінші қолдан ұстау бірден нәтиже береді деу қиын. Дегенмен мүлдем нәтижесі жоқ қолға жабыса бергеннен не пайда? Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Ақын Гесиод: « Адам үшін орынсыз сөйлемейтін тілден артық байлық жоқ », – деп жазған. Роберт Грин билік заңдылықтарының бірі « әрқашан қажетінен де азырақ сөйлеу » дейді. Біз сөз көмектеседі деп ойлаймыз. Шынтуайтында, ол тек кедергі келтіреді. Жан жарымыз ағынан жарылып, сыр ашса, біздің оған ақыл айтқымыз келіп тұрады. Бірақ оған керегі – тек тыңдау. Басқа бір жағдайда әлем бізге ескерту жасағысы келеді, алайда біз түрлі сылтау айтып, мәселеден қашамыз, нәтижесінде іс насырға шабады.
Сонымен, бүгін сіз мәселенің бір бөлігіне айналасыз ба, әлде шешім табасыз ба? Әлемнің даналығына құлақ асасыз ба, әлде оны дауысыңызбен естіртпей тастайсыз ба? Егер аяғың ақсақ болса, өзгелермен септеспесең, жалғыз өзің мұнара басына шыға алмайтын болсаң, не істейсің? Марк Аврелий. Meditations ( Ойлар ). Нәресте кезіңізде сіз дәрменсіз болдыңыз, бірақ кейін біреу көмектесті де, жәрдем сұрауға болатынын білдіңіз. Бірте-бірте өзіңізді жақсы көретін адамдар барын сезіндіңіз. Не дейік, сізді жақсы көретін адамдар әлі де бар. Кез келген жаннан көмек сұрасаңыз болады, – мәселені жалғыз шешуге ұмтылмаңыз. Досым, егер көмек қажет болса – айтуға ұялма. Бақ біз ойлағандай бәріне бірдей қонбайды: өзіне жарамсақтағандардан басқа ешкімді көзге ілмейді. Ендеше одан мейлінше аулақ жүрейік. Сенека. Moral letters ( Өнегелі хаттар ). Өзінің « Әмірші » атты трактатында былай деп жазады: « Бақ – сылаңдаған сұлу әйел, оған қол жеткізгісі келген жан оны тоқпақтың астына алып, тепкілеуі керек ». Тіпті XVI ғасыр үшін де бұл сұмдық теңеу. Дегенмен рақымсыз және шексіз атаққұмар билеушінің өзі мұны қалыпты нәрсе деп білген.
Ал енді Макиавелидің сөзін Сенеканікімен салыстырыңыз. Ол бақ өзімен таласқа түскен адамның осал тұсын тез аңғарады деп қана қоймай, « қауіпсіздікке апаратын төте жол – философияның бұзылмас қамалын тұрғызу » дейді. Ойшылдық, оның ойынша, бізді ессіз ынтызарлықтан сақтап, қорқыныштың қаһарын сейілтеді. Спорт немесе соғыс үшін бұл теңеу – өте ұзақ, діңкелететін шабуылдар стратегиясы мен икемді, серпімді қорғаныс стратегиясының бірін таңдауға көмектеседі. Сіз қалай ойлайсыз? Қандай адамсыз? Бұл сұраққа тек өзіңіз жауап бере аласыз. Алайда Макиавелли кітабындағы патшалардың басым бөлігі өмірінің соңғы сәтінде қандай болғанын айтпау кетуге болмайды: олардың арасында жақындарының ортасында, төсегінде жатып тыныштықта жан тапсырғандары кемде-кем. Тағдырын Құдайға өзін тапсырған ұлы рух иесі дәйім сондай-ды. Керісінше, өзін емес, Құдайды түзегісі келетін, әлем туралы көзқарасы қате жан – бейшара, шүкіршіліктен жұрдай. Сенека. Moral letters ( Өнегелі хаттар ). Сағат тілін кері айналдыруды немесе ғаламды өзіміз қалағандай етіп қайта жаратуды армандамай-ақ қояйық. Өзіңді өзгерту бұдан әлдеқайда жеңіл әрі дұрысырақ. Алдағы уақытта қалай, қанша уақыт тер төгу маңдайыма жазылды екен деп ойланба.
Жоқ, одан да әр жағдайға қатысты « бұл істің несі қиын, несі қолайсыз » деген сұрақ қойғаның жөн. Марк Аврелий. Meditations ( Ойлар ). Қауіп-қатерді немесе мүлде мүмкіндік жоғын қалай байқамай қалдыңыз? Марк Аврелий айтқандай, ол кезде сіз ұсақ-түйек шаруадан босамадыңыз, жалпы, өмір жайында толғануға мұршаңыз болмады. Шынтуайтына келгенде, дәл сол сәтте тіпті ойланған да жоқсыз. Чак Паланиктің « Бесік жыры » романының кейіпкері былай дейді: « Жалпы көріністі ұмыту үшін, бәріне жақыннан қарау керек ». Кейде жалпы көріністі білген жақсы, бұл ретте байсалдылық көмекке келеді. Алайда болашақ туралы ойлану көбіне жұмысымызға кедергі келтіреді және бұл өнбейтін іс. Сол себепті дәл осы шаққа ден қою арқылы әлгі алдағы күнге қатысты жағымсыз, үрейлі ойлардан арыла аламыз. Арқан бойымен жүретін цирк әртісі өзінің қандай биіктікте кетіп бара жатқанын ойламауға тырысады. Ешқашан жеңіліп көрмеген команда бұрынғы жеңістері туралы ұмытуға тырысады. Олар да, біз де тек алдағы бір қадам жайында ойлауымыз керек, басқасының бәрі артық.
Ол жайында ойлауды доғар: сонда ол да қимылсыз қалады; ал сенің бір нәрсені қуып бара жатқаныңды немесе қашып келе жатқаныңды ешкім көрмейтін болады. Марк Аврелий. Meditations ( Ойлар ). Дүрбелең кезінде, тіпті майдан шебіндегі талай шайқаста сыналған кеңес – « сабыр – жұқпалы қасиет ». Әсіресе командирдің сабырлылығы басқаларға айрықша әсер етеді. Егер бәрі істің мән-жайын аңдамай қалса, топ мүшелері не істерін білмей сасқалақтаса, көшбасшы қол астындағыларды күшпен емес, өзі үлгі көрсету арқылы сабырға шақыруы керек. Қай салада қызмет етсеңіз де, сіздің дәл сондай сын сағатта « қане, бәрің терең дем алып, сабырға келіңдер » дейтін байсалды адам болғыңыз келеді. Бұл сіздің қолыңыздан келеді. Үгітші, параноик, күйгелек немесе иррационал адам болмаңыз. Сабырлы қалпыңыздан таймаңыз, басқаларға жүк артпаңыз. Өзгелер де бұл күйіңізді іліп әкетеді. Сенека. On tranquility of mind ( Жан тыныштығы туралы ). Ат арбаның салдыры, саудагерлердің айғайы, ұста балғасының үні таң қараңғысынан кеш батқанға дейін көше-көшеде естіліп жататын. Бұған дұрыс жұмыс істемейтін кәріз жүйесінен шығатын жағымсыз иісті қосыңыз.
Ежелгі ойшылдар сол себепті серуенге шыққанды ұнататын – таза ауа жұтып, ми тынықтыру үшін. Сан ғасырлар бойы ойшылдар, ақын-жазушылар мен философтар жаяу жүру пайдалы, мидың жақсы жұмыс істеуіне қажетті уақыт һәм кеңістік сыйлайды дегенді дәлелдеумен болды. Ницше бұл туралы кейінірек « Тек пісіп жетілген ойлар ғана маңызды », – деді. Бүгін міндетті түрде серуенге шығыңыз. Болашақта да шаршасаңыз немесе күйзеліске түссеңіз – серуендеңіз. Егер күрделі мәселені шешу немесе ұтымды шешім қабылдау қажет болса – жаяу жүріңіз. Ауа жетпесе – серуенге шығыңыз. Жақыныңызға қоңырау шалғыңыз келсе – далаға шығыңыз. Денеңізге қозғалыс керек болса, ұзақ уақыт серуендеңіз. Әріптестеріңізбен немесе достарыңызбен кездессеңіз, бірге таза ауада қыдырыңыздар. Бойыңыз бен ойыңызға қан жүгіртіп, мәселелерді жол үстінде шешіңіз. Эпиктет. Discourses ( Сұхбаттар ). Алайда адамдардың көпшілігі дәл солай істейді. Өз-өзіне « мен бүгін ашуланбаймын, бүгін тыңқия тамақ ішпеймін » дейді. Шындығында, ештеңе өзгермейді. Ол жүретін бағытын өзгертпестен, тек осы жолы ойындағысы іске асар деп үміттенеді. Үміт жоспар емес! Сәтсіздік – өмірдің бір бөлшегі, басқа амал жоқ. Екінші жағынан қарағанда, қателіктерден сабақ алуға болады.
Сабақ алуға міндеттіміз. Көздеген нәтижеге қол жеткізгенше саналы түрде басқаша әрекет етуге – бейімделуге, өзгеруге тиіспіз. Алайда бұл қиын. Сәтсіз, бірақ бұлжымайтын жолды ұстану әлдеқайда оңай. Ол жолда бас қатырып ойланудың немесе қосымша күш жұмсаудың қажеті жоқ. Көпшіліктің бір соқпақпен жүре беретіні сондықтан болса керек. Марк Аврелий. Meditations ( Ойлар ). Дегенмен « қызметте өсіп, мансап биігіне көтерілгім келеді »; « миллионер болғым келеді »; « атақты болуды армандаймын » дегендей басқа да нұсқалар болуы мүмкін. Содан кейін « Не үшін оған ұмтыласыз? » немесе « Қалағаныңызға қол жеткізген соң, не істейсіз? » деп тағы бірнеше сұрақ қойсаңыз, бәрі түсінікті болады: кәсіби қызметтің астарында бостандыққа, бақытқа, өзгелердің сый-құрметіне деген мұқтаждық жатыр. Байсалды адам оп-оңай жетуге болатын нәрсеге соншама күш жұмсалғанын көріп, бас шайқайтыны анық. Қалағанымызды қол созып ала салудың орнына, Руб Голдбергтің [ 63 ] әбден жетілген « машинасын » ойлап табуға жы лдарымызды жұмсайтын сияқтымыз. Бұл өзі тағып тұрған көзәйнегін іздеген адамның әрекеті секілді. Бостандық па? Оп-оңай. Ол өз таңдауыңыз. Бақыт па? Оп-оңай.
Ол да өз таңдауыңыз. Өзгелердің құрметі ме? Ол да сіздің таңдауыңызға тікелей байланысты. Бәрі сіздің қарсы алдыңызда тұр. Оған айналма жолмен барудың қажеті жоқ. Білімді болу дегеніміз – өзің мен өзгенің айырмасын білу. Ендеше, бұл жағдайда дау-дамайға орын бар ма? Эпиктет. Discourses ( Сұхбаттар ). Бұл талқылауларда, дәлірек айтқанда, олар туралы сақталған жазбаларда оның сұрақтары әңгімелесушілерді қалай ашуландырғаны және ренжіткені туралы көптеген мысалдар бар. Ақырында афиналықтардың ашуланғаны сонша – Сократты өлім жазасына кесті. Алайда Сократ ешқашан ренжімеген сияқты. Тіпті өмір мен өлім туралы әңгімелерде де әрқашан салқынқандылық сақтады. Ол өзін тыңдатып, көп адамдар секілді дау-дамайда жеңуге тырысудың орнына, басқаларды тыңдауға көбірек ден қойды. Келесі жолы саяси дауға түсіп немесе жеке келіспеушіліктермен бетпе-бет келсеңіз, өзіңізден « осы пікірталастан нәтиже бар ма » деп сұраңыз. Бұл дау бір нәрсені шешуге көмектесе ме? Ақылды, білімді жан сіз сияқты қызу талқыны жақсы көре ме? Әлде олар терең дем алып, сабырға келіп, « жанжалға қатыс » деп азғырған нәпсісіне қарсы тұра ма?
Әрбір ұсақ-түйек мәселеге бола күресу және жеңу қажеттілігінен бас тарта отырып, өзіңізді қаншалықты жақсы сезінетініңізді ойлаңыз. Сенека. On tranquility of mind ( Рухтың бейқамдығы жөнінде ). Біріншіден, ақылды адамдар болашақтан не күтетінін жақсы біледі. Олар, негізінен, мүмкін емеске ұмтылмайды. Екіншіден, олар қашан да оқиғаның ең жақсы және ең нашар ақырын ойластырып қояды. Өзі қалаған нәтижені ғана емес, кенет бірдеңе өзгерсе, нәтиженің де қалай өзгеруі мүмкін екенін ойлайды. Үшіншіден, дана адамдар « алдын ала ескертуді » қолданады: олар нәтиже нашар болуы мүмкін екенін ескеріп қана қоймай, оған дайын болады. Бұл кемелдік пен ізгілікке жету мүмкіндігі. Егер сіз де бүгін осы ұстанымдарға көшсеңіз, алдағы уақытта ештеңеге таңғалмайтыныңызды және сіз күткеннен басқа ештеңе болмайтынын біліңіз. Керісінше әдет қалыптастырыңыз. Эпиктет. Discourses ( Сұхбаттар ). Ол оны фобия мен невротикалық ақауы бар науқастарды емдеуде қолданған. Мысалы, науқас ұйықтай алмайтынына шағымданады. Терапияның стандартты әдістері, мысалы, релаксация сияқты тәсілдерді қолданады. Ал Франкл ондай науқасқа мүлдем ұйықтауға тырыспауды ұсынды.
Ол фокусты проблемадан басқа жаққа аудару науқастың ойын бөледі де, нәтижесінде оған дұрыс ұйықтауға мүмкіндік беретінін анықтады. Онда бас кейіпкер Джерри Сайнфелдтің ең жақын досы Джордж Ксотанза өз өмірін күрт өзгертіп, бүкіл істі керісінше жасай бастайды. Кейде біздің әдеттеріміз жаман қалыпқа түседі және бұл бізді психикасы сау адамдардан алыстатады. Өміріңіздегі барлық нәрсені дереу өзгертудің қажеті жоқ: кейбір нәрселер шынымен көмектеседі ( мысалы, сіз осы кітапты оқып отырсыз ). Бірақ неге керісінше жасап көрмеске? Неге бұрынғы үлгіні бұзбасқа? Патшаның бар міндеті – Зұлымдықты қасқая қарсы алу, демек. Ақыры күмәнді болған сайын, Патшалық аумалы-төкпелі күйге түскен сайын Бекем бола түсу – ержүректің ісі. Бақты үркіту – нағыз ерге тән емес. Сенека. Oedipus ( Эдип ). Жылдар бойы ол жаңа қызметкерлерді жұмысқа алу кезінде қателік жіберіп, сәтті шешім қабылдап, тіпті тосын жағдайларға ұшырап, әбден тәжірибе жинады деп сеніммен айтуға болады. Алайда тәжірибе жинақтай отырып, ол ақыры мынандай ерекше тәсіл ойлап тапқан: Беттингер бос орынға үміткерді мейрамханаға таңғы ас ішуге шақырады, онда алдын ала ескертілген даяшы тапсырысты әдейі шатастырады.
Лауазымға үміткердің осы сәттегі реакциясы басшыға болашақ қызметкер туралы көп мәлімет береді. Клиент ренжіді ме? Даяшыға дөрекілік танытты ма? Бұл ұсақ-түйек мәселе маңызды іскерлік кездесудің шырқын бұзды ма? Әлде ол орын алған түсінбеушіліктің сыпайы түрде тігісін жатқызды ма? Сіздің кішігірім қиындықты қалай еңсеретініңіздің еш маңызы жоқ боп көрінуі мүмкін, – іс жүзінде осындай жағдайлар адамның бар болмысын әшкерелейді. Сенека. Moral letters ( Өнегелі хаттар ). Алайда олардың бұдан әріге бармайтынын есте ұстаған жөн. Өзін-өзі кінәламайды, өкінбейді және өзін-өзі бағаламау немесе жек көруден ада. Сіз ешқашан олардың өзін « пайдасыз бір боқтық қабы » деп атағанын, аштықтан бұратылғанын немесе өзін-өзі жазалап, тәніне жара салғанын естімейсіз. Өзіндік сын – сындарлы дүние. Өзіңе ойша шабуыл жасау, өзгелерден кем санау, өз-өзіңді жазалау – бұл тұлғалық даму емес, өз-өзіңді қорлау. Өзіңе тым қатал болудың қажеті жоқ. Алдыңызға биік мақсаттар қойыңыз, бірақ алынбайтын асуға ұмтылмаңыз. Сүрініп кетсеңіз, өзіңізге кешіріммен қараңыз. Марк Аврелий. Meditations ( Ойлар ). Бұл не? Өзін-өзі жетілдіргісі келмейтіндер, жақсылыққа ұмтылмайтындар осылай ақталады. Нәпсіні бақылауға, ашу-ызаны ауыздықтауға, басқаларға қамқорлық жасауға болады.
Өзгелер туғаннан осындай болды деймісіз? Олардың ата-анасы, сөзсіз, мінсіз болған жоқ, олар өзімшілдікке қабілетсіз немесе нәпсіге қарсы иммунитеті бар адамның құрсағынан шықпады. Олар да өз кемшілігімен күресті және өз өмірлерінде осыған басымдық берді. Кез келген басқа мәселені шешкендей: шешім табуға тырысты және мақсатқа жеткенше біртіндеп алға жылжыды. Сөйтіп, қазіргідей дәрежеге жетті. Сіз де осылай жасай аласыз. Және сол кедергінің өзі қозғаушы күшке айналып, бізді қиын болғанымен, нәтижелі жолға бастайды. Марк Аврелий. Meditations ( Ойлар ). Бүгін болмаса – ертең. Сөйтіп, жоспар жүзеге аспай қалады. Бір қарағанда солай көрінгенмен, шын мәнінде, бұл жамандық емес, өйткені адам санасы бәріне икемді. Ол үшін жамандықты – жақсылыққа, кедергіні мүмкіндікке айналдыратын стоицизм жаттығуын қолдана аласыз. Егер қандай да бір жағдай көздеген мақсатқа уақытында жетуге кедергі келтірсе, сіздің бойыңызда шыдамдылық деген мүмкіндік бар. Қызметкердің қателігі қымбатқа түссе, баға жетпес сабақ алуға мүмкіндік туады. Компьютердегі ақаулық істеп қойған жұмысыңызды жойса – бәрін жаңа парақтан бастауға мүмкіндік. Біреу жаныңызды ауыртса – кешіру мүмкіндігі. Қандай да бір қиындық туса – одан сайын күшті болу мүмкіндігі.
Осылай ойлап көріңіз, сонда әрбір істің қайыры бар екенін, оның сіз үшін пайдалы болғанын түсінесіз. Кез келген кедергі қозғаушы күшке айнала алады. ШІЛДЕ: ПАРЫЗ 1 шілде ӨЗ ЖҰМЫСЫҢЫЗДЫ ІСТЕҢІЗ Кім не айтса да, кім не істесе де, мен лайықты адам болуым керек. Алтын немесе гауһар тастарындай болған абзал: олар кім не істесе де, кім не айтса да, алтын немесе гауһар болып қала береді. Өз қасиетін сақтап қалады. Марк Аврелий. Meditations ( Ойлар ). Тіпті сонау көне заманның өзінде адамдар дүниенің миллиондаған ұсақ бөлшектерден тұратынын шамалап болса да түсінген. Дәл осы өзара байланысы бар ғаламды сезінген олар, бұл өмірде әрбір адам және оның әрекеті үлкен бір жүйе екенін білді. Олар әркімнің өз мақсаты, белгілі бір міндеттері барын түсінді. Тіпті зұлымдық жасаған адамның өзі де міндетін атқарды деп сенді. Өйткені зұлымдық та өмірдің бір бөлігі емес пе? Бұл жүйенің ең маңызды тұсы – стоицизмге бет бұрған жан өзінің басты міндеті – адам болу, дана болу, философияға үміт арту деп біледі. Бүгін өз жұмысыңызды істеңіз.
Қандай жағдай орын алса да, басқа адамның міндеттері сіздікіне қайшы келсе де, өз жұмысыңызды істеңіз. Жақсы адам болып қалыңыз. Өйткені өлім де біздің өмірлік міндеттеріміздің бірі. Оны орындау үшін күнделікті жұмыстарды дұрыс атқарсаң болғаны. Марк Аврелий. Meditations ( Ойлар ). Адамдардың көңілінен шыға аламын ба? Қаншалықты еңбектенуім керек? Бұл қанша уақытты алады? Оның маған қандай маңызы бар? Мұның орнына басқа бір нәрсе жасауым керек пе? Күнделікті міндеттерімізді атқарып жүргенде, бізді осындай сан түрлі ойлар мазалайды. Марк Аврелий атқарушы билік иесіне тиісті жұмыстың бәрін атқарған. Оның көптеген міндетінің арасында сот ісін қарастыру, шағымданушыларды қабылдау, әскерді соғысқа аттандыру, шенеуіктерді тағайындау, бюджетті бекіту сынды істер бар. Оның таңдауына тым көп нәрсе байланысты еді. Қайтпек керек? Бұл мәселені қалай шешкен дұрыс? Сонда ол қай уақытта өзі үшін өмір сүреді? Өмірдің рақатын қашан көреді? Жай ғана осыны еске салудың өзі түрлі себептердің, наразылықтың, қорқыныштың, бәсекелестік мүдделердің шиеленіскен түйінін әп-сәтте-ақ шешеді. Өміріміздің әрбір кезеңінде, шешім қабылдау сәтінде осы амалды қолдануымыз қажет.
Бұл жердегі негізгі ойды саралау қиын, бірақ дұрыс әрекеттер әдетте қарапайым болады әрі адам оны іштей түсініп тұрады. Міндетімізді атқару оңай емес, бұл – біз үшін күрделі таңдау. Дегенмен біз оны орындауымыз қажет. Бұл дегеніміз – өмірдегі түрлі жағдайларды өз қалауымызға сәйкес келтіру деген сөз. Эпиктет. Discourses ( Сұхбаттар ). Ал мүмкіндіктер тізімі айрықша құқық тәрізді көрінеді: бірақ біз осыны сезініп көруге мүмкіндік берілгені үшін қуануға тиіспіз. Бұл жай ғана әдемі сөз үшін айтылмаған. Бұл өмірге деген философиялық көзқарастың негізгі көрінісі. Бүгін әлемді өз қалауыңызға көндіруден аулақ болыңыз. Одан да өзіңізге әлемнің қалауын қабыл еткен бақытты адам ретінде қараңыз. Жол кептелісінде тұрып қалдыңыз ба? Ешқайда асықпай, жай отырып, демалатын бірнеше минутыңыз барына қуаныңыз. Жол ортасында көлігіңіз бұзылып қалды ма? Қалған жолды жаяу жүріп өтуге тамаша мүмкіндік емес пе? Жаныңыздан өтіп бара жатқан көлік жүргізушісі телефонына қараймын деп, сізді қағып кете жаздады, оған қоса, шалшық суды сізге шашып кетті делік. Бұл өмірдің мәңгілік емес екенін, көліктің бұзылуы, кешігу сияқты ұсақ-түйекке бола көңілді түсірудің қажеті жоқ екенін еске салады. Әзіл-қалжыңсыз!
Сіз үшін өмірді міндет ретінде қабылдау мен мүмкіндік ретінде қабылдау екеуінің арасында айырмашылық жоқ секілді көрінуі мүмкін. Дегенмен айырмашылық бар. Айырмашылық болғанда, қандай! Кез келген нәрседен. Бұл қасиет бәріне шамасына қарай, тиісті мөлшерде беріледі. Соны қанағат етіп, саналы әрекет еткен жөн. Әйтпесе бақытсыз боласың, көп қиындықтарға тап боласың, бәрін күрделендіресің. Эпиктет. Discourses ( Сұхбаттар ). Сіз соны сақтап қалуыңыз қажет. Сіздің бүгінгі және күнделікті міндетіңіз – сол шырақты сөндіріп алмау, дер кезінде үрлеп отыру. Әр адамның бойында от бар. Олар да оған сіз секілді жауапты. Егер олардың біреуінің қолынан келмей қалса, әлемде жарық азаюы мүмкін, бұл сіздің құзырыңызда емес. Бірақ сіздің шырағыңыз сөнбегенше, әлем де жарық болады деген сөз. Және, керісінше, ар-ұятқа қайшы келетін істен, ақшасына да, басқасына да қарамастан, аулақ болады. Адал істен қашпайды, арамдыққа бармайды. Сенека. Moral letters ( Өнегелі хаттар ). Жамандық жасаудың астарында бір пайда жатпаса, оған ешкім жоламас еді. Дәл осы сіздің міндетіңізге де қатысты. Бұл кез келген адамның қолынан келер болса, солар-ақ жасар еді.
Бірақ бұл тек сізге ғана жүктелген міндет. Бақытымызға қарай, сіз өзгелерге ұқсамайсыз. Қиындықтан қорықпайсыз. Сырты жылтыр сыйақыларға қызықпайсыз. Солай емес пе? Сол іс үшін дүниеге келдім ғой, қалайша оны істеуге қиналамын? Әлде жылы көрпенің астында жату үшін тудым ба? Ұйқы, шіркін, тәтті. Сен сонда еңбектеніп, әрекет ету үшін емес, тәтті өмір сүру үшін туған екенсің ғой? Марк Аврелий. Meditations ( Ойлар ). Осының өзі көңілімізге жұбаныш береді. Өйткені мектептің бірінші күнінен бастап зейнетке шыққанша біз де солай күресіп келеміз. Көзіңді ашпастан бебеу қаққан сағаттың қоңырауын сөндірудің өзі бір бақыт. Бірақ біз олай жасай алмаймыз. Өйткені біздің міндеттеріміз бар. Өзімізді арнаған ісіміз ғана үшін емес, стоиктер айтқан одан да маңызды міндетімізді меңзеп тұрмын. Жалпы адамзаттың игілігі үшін қызмет етуіміз керек. Ерте тұрып еңбектенбесек, әлемге де, өзге адамдарға да, тіпті өзімізге де пайдамыз тимейді. Сондықтан неғұрлым ерте тұрсаң, соғұрлым жақсы болады. Сонымен, алға! Жуынып-шайынып, кофе ішіңіз де, жұмысыңызды бастаңыз. Бірақ бәленің бәрі өзімізден. Тойымсыздық, дүниеқор болуымыз, түрлі қорқыныштарымыз бізді түзу жолдан тайдырады.
Отанымды, жұбайымды, әкемді сүюді үйретші. Кеме апатқа ұшыраған соң, мақсатыма қалай жетуге болатынын көрсетші. Сенека. Moral letters ( Өнегелі хаттар ). Олар оқушыларды айтулы күндермен таныстырады. Оның авторы расымен де Гомер екенін, оның көзі шынымен соқыр болғанын, сол заманның ауызекі дәстүрлерін, Циклоптардың кім екенін және « Троя аты » жоспары қалай іске асқанын талқылайды. Сенеканың классиканы зерттейтін адамға берер кеңесі – бәрін ұмыту. Күндер, есімдер және орындар, бұлардың ең маңызы жоқ. Бұл жерде тек өсиет қана маңызды. Егер сіз « Одиссеядан » табандылықтың қажеттілігін, өркөкіректіктің, алданудың не екенін, немқұрайдылықтың қауіптілігін түсінген болсаңыз, онда расымен де бір нәрсені ұқтыңыз. Біз мұғалімдерге өзімізді үздік етіп көрсетуге, болмаса сынақты беске тапсыруға талпынып жатқанымыз жоқ. Біз жай ғана өмір сүруді, әрдайым жақсы адам болып қалуды үйренудеміз. Сені мазалаған не? Жалпы, бұл жаңалық па? Сені сабырлы қалпыңнан айыратын не? Мұның себебі не? Оны түсінуге тырыс. Әлде материя ма? Анықтап қара. Одан басқа ештеңе жоқ. Жаратқан Иемізге деген қарапайым көзқараспен, шын ынта-ықыласпен қарауға тырыс.
Бір нәрсені жүз жыл бақыладың не, үш жыл бақыладың не? Айырмашылығы жоқ. Марк Аврелий. Meditations ( Ойлар ). Марк Аврелий бізді өткен өмірге, қолымыз жетпеген нәрсеге назданып, ренжіп, уақытты босқа шығындамауға шақырады. Ақымақтықты қойып, өміріңді өз қолыңызға алғаныңыз жөн. Мінезді шындауға болады. Мінез шындалған сайын адамның өзіне деген құрметі өседі. Бұл қазірден бастап ақылға келу деген сөз. Кейін есейгенде, кейбір сұрақтарға жауап тапқанда емес, дәл қазір. Жауапкершілікті өз қолыңа алу – ақылды болудың алғашқы қадамы. Ал егер ондай мінез көрсете алмасаңыз – өміріңіз нағыз тозаққа айналады. Дидион « Өзіңді қадірлеу » жөніндегі эссесінде: « Қадірің кеткенде – түнде көз іле алмай қиналған кезіңде не жылы сүт, не дәрі де көмектеспейтінін айтқан болатын. Біліп-білмей жасаған күнәларыңды саралап, уәдеңде тұрмаған кездеріңді, қорыққаннан бейқамдықпен жіберіп алған талай мүмкіндіктерді еске алып, ұйықтай алмайсың », – дейді ол. Сендер одан әлдеқайда жақсысыңдар. Ал философ ең алдымен патшадай мәрт болуға тиіс. Гай Музоний Руф. Lectures ( Дәрістер ).
Адамдар оған қанша жерден бизнес-әкімшілік басқару іс жүзінде қажет, ал философия адамның рухани дамуына ғана қажет деп айтқанымен, жылдар өте келе бәрі керісінше екенін түсініпті. Ол іс басқаруда философияны көбірек қолданған. Соғыс пен әскерді басқару міндеті көптеген этикалық мәселелерді шешуді талап етеді. Оған басымдықты, тепе-теңдікті қадағалап, анық-қанығын ұғынуға философия көмектеседі екен. Оның пікірінше, « мемлекетті » не философтар билеуі керек, не басқарушылар философиямен шындап айналысуы керек. Марк Аврелий – дәл сол пәлсапашы – ел басқарушының нағыз өзі болған. Мұның бізге не қатысы бар дейсіздер ме? Біздің заманымызда ел басқарушылардың саны азайып барады. Бірақ біздің әрқайсымыз жетекшілік етеміз емес пе? Отбасымызда, командада, компанияда, тіпті достарымыздың арасында да басқарушы рөл атқаруымыз мүмкін. Тіпті өзімізді де басқарамыз емес пе? Дәл осы философияны зерттеудің арқасында ой-өрісіміз кеңіп, этикамыз шыңдала түседі. Бұл біздің тікелей міндеттерімізді жақсы атқаруға себеп болады. Біз дайындықсыз әрекет ете алмаймыз. Өйткені бізден дұрыс әрекет күтетіндер өте көп. Соған қуана біл. Қалған өміріңді өзіңе қатысты істердің барлығын Құдайға тапсырған жан секілді сүр. Өзге адамдарға құл болудан немесе оларға озбырлық көрсетуден аулақ бол.
Марк Аврелий. Meditations ( Ойлар ). Ол жерде өз өнерін санаулы адамға көрсетуге дайын әлемге танылған, атақты комиктерді кездестіруіңіз мүмкін. Негізгі табысты олар кинодан немесе гастрольдерден табады. Ал мұнда олар халыққа өнерін сол күйінде паш етеді. Егер сіз: « Мұның қажеті не? Неге әлі күнге дейін осы іспен айналысып жүрсіздер? » – деп сұрайтын болсаңыз, олар сізге: « Өйткені қолымнан келеді. Мен бұл істі жақсы көремін. Әрмен қарай да шыңдала бермекпін. Көрермен екеуміздің арамыздағы байланыс маған тиімді. Өйткені бұл істі тастай алмаймын », – деп жауап береді. Олар түннің бір уағында клубтың сахнасына шығуға міндетті емес. Олар одан шабыт алады. Өйткені бұл – олардың таңдауы. Олар еркін адамдар. Қандай іспен айналыссаңыз да, оған тиісті уақыт бөлетініңізге сенімдісіз бе? Бұл бар уақытыңызды арнайтындай расында да сүйікті ісіңіз бе? Күш-жігеріңізді салсаңыз, қалғаны өзі реттелетініне сенімдісіз бе? Өйткені бұл – шындық. Дәл солай болады. Шебер болыңыз, кез келген істі шеберлікпен жасаңыз. Мен де солар секілді күн сайын шыңдалып, өзгергеніме қуанамын », – дейді ол. Эпиктет.
Discourses ( Сұхбаттар ). Әлбетте, кәсіп ашудың тиімді тұстары бар. Сондықтан адамдар кәсіп ашу үшін бүкіл өмірін сарп етеді. Және өмір бойы сол тәуекелге барады. Неге біз дәл сол секілді фирманы ашуға жұмсаған күш-жігерді өзіміздің тұлға болып қалыптасуымызға жұмсамаймыз? Адам стартап секілді алдымен ойдан басталады. Әуелі ананың жатырында бітеміз, тоғыз ай құрсағында өсіп-жетілеміз, сосын дүниеге келеміз, ол жақта баяу дамимыз. Кейіннен серіктестеріміздің, қызметкерлеріміздің, тұтынушылар мен инвестолардың санын көбейтеміз. Байлық жинаймыз. Неге дәл сол кәсібімізді дамытудағы ұстанымымызды өзіміздің дамуымызға да қолданбасқа? Бұл өмірде қайсының маңыздылығы шынайы? Қиялдауға жол берме, шектен тыс қуанып, өкінбе, бүкіл өміріңді тек істерге толтырма. Марк Аврелий. Meditations ( Ойлар ). Бірақ қазір мына ережелер қолдарыңызға түскеннен соң, оларды міндетті түрде өмірде қолданыңыздар. Міндеттер тізімінде жазылған ең бірінші істен, ең бірінші әңгімеден, өз жаныңыздан, өзіңіз таңдаған өмірден бастаңыз. Тек бүгін ғана емес, күнде осылай істеңіз. Осыны көзге көрінетін жерге жазып қойыңыз. Ұмытпаңыз. Тағы біреулер жақсылық жасаса – үндемейді, бірақ жақсылық жасаған адамынан іштей қайтарымын күтіп жүреді. Жақсылығын ұмытпайды.
Ал бір адамдар жақсылық жасағанын бірден ұмыта қояды. Ол жеміс беріп, ешкімнен ештеңе күтпейтін жүзім сабақтары тәрізді. Ат шауып келді, ит бір аңның ізіне түсті, ара бал жинады, ал адам жақсылық жасады. Олар өз ісін жар салмай жасайды. Бір істен келесі іске көшеді. Дәл жүзім сабақтары секілді, өзге жемістерін беруге дайындалады. Марк Аврелий. Meditations ( Ойлар ). Ініңіз, әпкеңіз немесе туысыңыз сіздің соңыңыздан қайталатайынын байқадыңыз ба? Мүмкін, олар сіз секілді киінетін шығар, сіз тыңдайтын әуенді тыңдайтын шығар. Мүмкін, сіз көшкен жаңа үйге достарыңыз сіздің артыңыздан көшіп барған шығар. Жас әрі тәжірибеміз аз кезімізде, біз бұл жағдайды дұрыс қабылдай алмаймыз. Мұны ойлап тапқан мен едім! » деп ашулануымыз мүмкін. Есейе келе, бұл жағдайға біздің көзқарасымыз өзгереді. Оқ бойы озып, өзгелерге үлгі болу, дұрыс жол көрсету – жоғары деңгейдегі көшбасшылардың міндеті. Олар бүкіл әлемге үлгі көрсетеді. Біздің міндетіміз – өз ортамызға сай көшбасшы болу. Көшбасшы болуды қаласаңыздар, ісіңіздің қайтарымсыз болатынын түсіну қажет. Көшбасшыға тән міндетті орындауға тиіспіз. Өйткені бұл біздің міндетіміз.
Елдің құрметін, алғысын, мойындауын күтпеу қажет. Бұл жай ғана біздің міндетіміз. Сондықтан шамаңа қарай, болмысыңа қарай әрекет еткен жөн. Эпиктет. Discourses ( Сұхбаттар ). Олар мүмкіндіктерін толығымен жүзеге асырғанын қалайды. Сонымен қатар ғұламалар ол оқушыға тиісті мөлшерде назар аудармаса, оның қабілеті мен зеректігі қауіп төндіруі мүмкін екенін түсінеді. Болашағы зор екенін түсінген адам тәкаппарланып, жаман әдет шығаруы мүмкін. Жетістікке оңай жететіндер кейде негізгі сабақтарға, жалпы, ақпаратқа немқұрайды қарайды. Елікпеңіз. Асықпаңыз. Білімге мойынсұныңыз. Неге бұл жерден өзге себептерді іздеп, есің кетті? Әрекетіңе баға бергің келе ме, әлде сол жақсылығыңның өтелгенін қажет етесің бе? Марк Аврелий. Meditations ( Ойлар ). Өзге адамдардың бар күш-жігерін жұмсап, қиындықтарды өткеріп, дұрыс әрекет еткенін көрсеңіз немесе естісеңіз, « міне, адам деген осындай болу керек » деп ойлайтыныңыз анық емес пе? Онда неге өзіңіздің дұрыс әрекетіңізге біреудің баға бергенін, мойындағанын талап етесіз? Бұл жай ғана сіздің міндетіңіз. Мен күш-жігерімді неге жұмсап жатырмын? Әрдайым өзіңе « Мен қазір өзімді балаша сезінемін бе әлде ересек адамша ма? » деген сұрақ қой.
Мүмкін, мен қазір жасөспірім секілді әрекет етіп жатқан шығармын, әлде нашар адамның қылығын істеп жүрмін бе? Мүмкін, өзімді аң ретінде сезінетін шығармын, әлде озбыр адам ретінде ме? Марк Аврелий. Meditations ( Ойлар ). Мақсатыңыз қандай? Себебіңіз ше? Не істеп жатырсыз? Және, ең маңыздысы, не үшін олай әрекет етесіз? Сіздің әрекеттеріңіз сіздің құндылығыңызға сәйкес пе? Өз құндылықтарыңызға сәйкес амал жасайсыз ба, әлде өз қалауыңыздың жетегінде кетесіз бе? Бұл сұрақтар сіз үшін ыңғайсыз болып көрінуі мүмкін. Бұл жақсы нышан. Бұл дегеніміз сіздің Марк Аврелий айтқан тағы хайуани түйсіктен жоғары болу үшін түзелу жолындағы алғашқы жасалған қадамыңызды білдіреді. Бұл сіздің парызыңыз қандай екенін түсіне бастағаныңызды аңғартады. Осыны түсінген сәтте, сіз оны орындауға жақындай түсесіз. Олар сіздерді дұрыс әрекет етуден айныта алмайды; сондай-ақ олар сіздің мейіріміңізден өзін мақрұм қалдырмауға тиіс. Бекем болыңыздар, екіжақты қарым-қатынас тең болғаныңызды талап етеді. Өз пікіріңіз бен әрекетіңізді дәлелдейтін кезде және адамдар сізге кедергі келтіріп, пікіріңізді өзгерткісі келген кезде барынша әділ әрі мейірімді болғаныңыз жөн. Өйткені бұл жағдайда ашуға берілсеңіз немесе бойыңызды қорқыныш билесе, сіздің әлсіз болғаныңыз.
Екі жағдай да сіз өз-өзіңізді сатып кеткендей боласыз. Біріншісінде сатқындық қорқынышқа негізделсе, екіншісінде табиғатыңызға сәйкес дос-жарандарыңыздан алыстау арқылы өзіңізге сатқындық жасайсыз. Марк Аврелий. Meditations ( Ойлар ). Мұны диетаға отырумен салыстыруға болады. Мысалы, барлық адамдар зиян тағамдарды таңдайды. Мұны табиғи теңестіру десе де болады. Бірақ егер бір адам пайдалы өнімдерді таңдаса, ол бүкіл қоғамға қарсы шыққандай болады. Достарымен осы тақырыпта пікірталастыру басталады. Бір жерге барып, бірге тамақтана алмай қалады. Өзге адамдардың қамын ойлап, өзіңіздің таңдаған жолыңыздан бас тартпауыңыз керек. Және ол адамдармен қарым-қатынасты да үзбеген жөн. Олардан алыстаудың қажеті жоқ. Ашуланудың да керегі жоқ. Олар кешегі сіздің орныңызда екенін түсініңіз. Біз өмірге бір-біріміз үшін келгенімізбен, әркім тек өзі үшін жауапты. Жақынымыздың жамандығы үшін жауап бергенімізді Құдайдың өзі де қаламайды. Бақытты/бақытсыз болуымыз тек өз әрекетімізге байланысты. Марк Аврелий. Meditations ( Ойлар ). Еркін елдің негізі осы қағидаға сүйеніп қалыптасады. Бір сөзбен айтқанда, әркім өз қалауынша өмір сүруге ерікті. Бірақ оның қалауы өзге адамға зиян келтірмеуге тиіс. Бұл мәтелді жеке өмір қағидаты ретінде де қолдануға болады.
Бірақ бұл ережеге сәйкес өмір сүру үшін екі маңызды нәрсе қажет. Біріншіден, сіз өзгелерге кері әсер етпей өмір сүруге тиіссіз. Екіншіден, өзіңіз секілді, өзгелерге де өз қалауынша өмір сүруге мүмкіндік беруге тиіссіз. Бұл қолыңыздан келе ме? Өзгелердің таңдауымен келіспесеңіз де, мүмкіндік беруге дайынсыз ба? Олардың өмірі – олардың жеке ісі, сіздің өміріңіз – сіздің жеке ісіңіз екенін түсіне аласыз ба? Өзгелерді мазалаудан бұрын, өз ісіңізбен айналысқаныңыз жөн екенін ұғына аласыз ба? Мұны сондай-ақ әділдікке, мейірімділікке және басқа да нәрселерге қатысты айтуға болады. Осыны естен шығармасаң, өзгелерге жанашырлықпен қарай аласың… Марк Аврелий. Meditations ( Ойлар ). Мұның алдында Исаны тоқпақтап ұрып, соққыға жыққан болатын. Және екі ұрының жанына қосып жазалау үшін өзі керілетін ағашын өзіне көтергізіп қойған. Ал киімін әскерлер талан-таражға салды. Осының бәріне қарап тұрған адамдар Исаны мазақ қылған еді. Иса бәрін көріп, естіп тұрды. Бірақ сол кезде ол жай ғана: « Құдайым, оларды кешіре көр, өйткені олар білместік істеді », – деп айтқаны кез келген адамды әлі күнге дейін толғандырады.
Бұл ақиқатты бірнеше ғасыр бұрын Платон айтып кеткен болатын. Және дәл осыны Христостан кейін, екі ғасыр өткенде, Марк Аврелий де айтқан болатын. Марк басқарған кезеңде римдіктер христиандарды қырып салған еді. Сол кезде: « Кешір оларды, олар білместік жасады. Әйтпесе мұндай зұлымдыққа бармас еді », – деп сол христиандар айту керек еді. Мейірімдірек болу үшін осы білімді қолданыңыздар. Табиғатымызға сай біз бір-біріміз үшін жаралған болсақ, онда соған сәйкес біз бір-бірімізге көмектесуіміз керек емес пе? Бір-бірімізге зиян келтіруіміз – табиғат заңына қарсы шыққанымыз. Демек, ол адалдыққа жатпайды. Марк Аврелий. Meditations ( Ойлар ). Бұл адамзатты қорлау болып саналады. Жанымызға жақын дүниелерге қарсы келеді. Дініміз, тәрбиеміз, саяси көзқарасымыз, жынысымыз бен санатымыз қаншалықты бөлек болғанымен, бұған келгенде бәріміздің пікіріміз бір. Неге? Өйткені әділдік сезімінің тамыры тереңде. Біреудің кезексіз кимелегенін, жұмыс істемейтін жалқаулығын жақтырмаймыз. Қорғансыз қалғандарға қамқорлық жасау үшін заң қабылдаймыз, мұқтаж жандарға көмек ретінде салық төлейміз. Сонымен қатар іс барысында қолымыздан келсе және ол үшін жауаптан қаша алатын болсақ, ережені өзгерте саламыз.
Жаттықтырушы Билл Уолштың сөзімен айтқанда, адамдар өз бетімен өмір сүрсе, су сияқты төменге қарай құлдилай жөнеледі екен. Бұл тұста ең бастысы – жаратылысымызға сай әділдікке деген ұмтылысымызды қатаң шектеулермен және міндеттермен нығайтқан дұрыс. Кезінде ыдырап кеткен халқын біріктіру үшін Авраам Линкольн осы амалды қолданған болатын. Әркім өз табиғатына сай лайықты болуға тырысса, сол міндет өзіне ұнайды. Марк Аврелий. Meditations ( Ойлар ). Оған ешқайда барудың қажеті жоқ. Оның басты міндеті – ит болу. Стоиктердің пікірінше, адамдардың бір-бірінің алдында міндеттері бар. Және ол Құдай алдындағы міндеттерден әлдеқайда жоғары. Күнде таңертең бізді төсектен тұрғызатын ( мейлі, Марк Аврелий сияқты өзімізбен күресіп тұрсақ та ) ортақ міндеттеріміз бар. Өркениет пен мемлекет – адамзаттың ұлы жобалары. Оны бірігіп жасап келе жатқанымызға бірнеше мың жыл болды. Біз ( синергия ) бірлесіп еңбек ету үшін жаралғанбыз. Егер бүгін таңертең төсектен тұру үшін сізге қосымша түрткі қажет болса, кофеиннің күші сізді оятуға жетпесе, осы бір себепті алға тартыңыз: сіздің мақсатыңыз – осы ұлы істі бірлесіп жасауға көмектесу. Біз сізді қашан келеді деп асыға күтеміз. Тек өз еркімен істелген әрекет қана адал.
Сенека. Moral letters ( Өнегелі хаттар ). Сіз әрдайым зұлым, дөрекі, өзімшіл, ой өрісі тар адам болуға құқылысыз. Қатып қалған қағидаттарды бұзып, ойыңа келгенді жасауға себеп әрқашанда табылады, әрине. Барлық қылмыскерлер қолға түсе бермейді. Бірақ дәл осылай ойлау қандай нәтижеге әкеліп соғады? Мұндай өмір неге ұқсайды? Сіз дұрыс әрекет етуге де, өз ісіңізді жасауға да міндетті емессіз. Бірақ сіз солай жасай аласыз. Бұл сіздің қалауыңыз. Марк Аврелий. Meditations ( Ойлар ). Бұл үлкен құрмет еді. Беделі мықты қызмет еді. Бірнеше күн өткенде қол астындағыларының көреалмаушылығынан Помпейге шешімін өзгертуге тура келді. Катон үшін, біріншіден, жоғары лауазымға тағайындалып, арада бірнеше күн өтпей орнынан түсіп қалу нағыз қорлық болуы керек еді. Бірақ ресми деректерге сүйенсек, Катонның бұл оқиғаға байланысты ешқандай пікір айтпағаны анықталған. Ол көрсетілген құрметке де, қызметтен кетіріп, қорлағанына да бейтараптық танытты. Бұл оқиғалар оның ұстанымдарына әсер етуіне жол бермеді. Қызметтен босағаннан кейін де аз ғана уақыт басқарған әскерін жинап алып, рух беруін жалғастыра берді.
Марк Аврелийдің айтқаны да сол: өкінішті оқиға болсын, түрлі марапат болсын, әсіресе ол оқиғаның міндетіңізге сай маңызды бір себебі болса да, ештеңені жаныңызға жақын қабылдамаңыз. Биікке көтерілу немесе биіктен құлау, қызметке ие болу, одан айырылып қалу секілді ұсақ-түйек дүниелер сіздің қандай адам екеніңізді сипаттамайды. Сізді сипаттайтын тек әрекеттеріңіз. Жағдайды Катон секілді қабылдау қажет. Расында, саған « пікірің дұрыс емес деуі » мүмкін бе? Әлде сенің ниетің түзу болмады дей ме? Жоқ. Мәселен, біреудің өлімі туралы ақпарат келеді. Бірақ оның дәл саған қатысы қанша? Эпиктет. Discourses ( Сұхбаттар ). Оған сіз барынша жанашырлық танытып, « бұл сұмдық қой » деп эмоцияға беріліп жауап беруіңіз мүмкін. Қайғылы жағдайдың құрбандары үшін бұл әрекетіңіздің еш пайдасы жоқ болса, бұл жағдайда, екеуіңіз де саналы таңдаудан бас тартқан болып саналасыз. Әлемнің түкпір-түкпірінен келіп түсіп жатқан жаңалықтар сізді алаңдатып, көңіліңізді аулауы мүмкін. Стоиктер мұндай жағдайда жанашырлық таныту немқұрайды болумен парапар және оның түк пайдасы жоқ ( онымен қоса, көп жағдайда адамның берекесі қашуы мүмкін ) дейді.
Зиян шеккен адамдарға көмектесе алсаңыз, онда келіп түскен ақпараттың да, сіздің оған деген көзқарасыңыздың да маңызы бар және мұны саналы таңдауға жатқызуға болады. Ал егер сіз тек эмоциямен ғана шектелсеңіз, онда өзіңіздің тікелей міндетіңізге – өзіңізге, отбасыңызға, еліңізге қатысты істерге оралғаныңыз жөн. Сондықтан шенеуіктен шенеуікке ауысатын претекстаны [ 66 ] біреу киіп жатқанды көргенде, форумда « осы зат үшін өмірін құрбан етті » дегенді естіп, қызғанба. Адамдар бір жылдың атауына өз есімін беруге бүкіл өмірін сарп етуге дайын. Ал біреулер мақсатына алдап, арбап, әйтеуір қол жеткізгенде ғана, олардың басынан өткерген қиыншылықтары құлпытасқа жазылған сөздер үшін жасалғанын түсінеді. Сенека. On the brevity of life ( Өмірдің қас қағым екендігі жөнінде ). Кейбір саясаткерлер мансабы үшін отбасынан бас тартады. Қызмет соны талап етті деп өзін-өзі ақтайды. Ал жазушысымақ біреу талантын алға тартып, өзіне менмен болуға рұқсат етеді. Бірақ сырткөзге саясаткердің атақ пен билік құмарынан шыға алмай қалғаны, жазушының менмендік пен тәкаппарлыққа бой алдырғаны анық байқалады. Еңбекқорлар да өзімшілдіктерін ақтауға тырысады. Бұл ұстаным керемет нәтиже береді. Бірақ әр нәрсенің құны бар.
Және көп жағдайда ол ақталмай жатады. Еңбекқор болу, әрине, таңғалдырады. Бірақ адам болған соң, ең басты етістік – жұмыс істеу емес, өмір сүру болу керек. Бұл жөнінде Сенека да айтып кеткен. Ол біздің мал емес екенімізді аңғартты. Ал Александр Солженицынның пікірі бұл мәселенің үстінен дөп түскен секілді. Мұны түсіну керек », – деген ол. Марк Аврелий. Meditations ( Ойлар ). Тарихтағы құлдық пен холокост, бөлектену сәттері, тіпті Китти Дженовезенің қастандықпен өлтірілгені тек қылмыскерлердің кінәсі емес. Өйткені олар түрлі себептермен бұл оқиғаға араласпауға тырысқан. Зұлымдықпен күресте жақсы адамдардың әрекетсіз отырғаны қылмыспен тең екені белгілі. Зұлымдық жасамау жеткіліксіз. Сіз бұл әлемде мейірімділіктің күші болуыңыз керек. Адам өмірінде әділет, ақиқат, ерлік пен ақылдан жақсы дүние тапсаң, жалпы ойыңа өз көңілің толатын болса, тағдырыңа мойынсұнып, маңдайыңа жазғанды қабыл алсаң, және осының бәрінен де жақсырақ нәрсе тапсаң, онда одан барынша ләззат алуға тырыс. Марк Аврелий. Meditations ( Ойлар ). Бәрін ақшамен өлшеп, жетістікке жеткенімізді ең жоғарғы марапат санаймыз, тамаша жанның махаббаты жылулық сыйлайды деп ойлаймыз.
Ал мақсатымызға жете бастағанда көзіміз ашылғандай болады. Мақсаттарымыз мағынасыз, бос болып көрінеді дегеннен аулақпын, оны тек мақсаты жоқтар ғана сезінуі мүмкін. Айтайын дегенім, біз бір сәтте бұл мақсаттың жеткіліксіз екенін түсінеміз. Ақшадан түрлі проблемалар тууы мүмкін. Бір биік таудың басына шықсаң, екінші биік таудың басын көресің. Ал сүйіспеншілік ешқашан жеткілікті болған емес. Сондықтан бұлардан да жақсы дүние барын біліп жүрейік. Ол – адамгершілік. Оның өзі бір марапат. Ол біз күткеннен де еселене түсетін сезім. Оны өлшеуге болмайды. Ол не бар, не жоқ. Дәл осы себептен әділдік, адалдық, тәртіп пен ерліктен тұратын адамгершілік өмірдегі ең басты мақсат болуға тиіс. Кейбірінің тәрбиесі жақсырақ. Осыны ескерсек, жаратылысына, табиғатына сәйкес олардан төмен тұрғандар үшін мақсатқа жету үшін көбірек күш жұмсауға, тырысуға тура келеді. Дәл солай денсаулығы нашарлар ерекше қамқорлықты қажет етеді. Гай Музоний Руф. Lectures ( Дәрістер ). Бірақ барлық адамның мүмкіндігі бірдей емес. Сіздің мүмкіндігіңіз оларға қарағанда әлдеқайда жақсырақ болған. Әрине, бұл сіздің өміріңіз олардың өмірінен жеңіл болды деген сөз емес. Жай ғана мен олардан бір қадам алдамын деп есептеңіз.
Сол себепті сіздің міндетіңіз – оларға түсіністікпен қарап, шыдамдылық таныту. Философия – рухани даму, өзіңе қамқор болу. Бойы ұзын немесе ағзасының метоболизмі басқалармен салыстырғанда жақсы жұмыс істейтіндер секілді, кей адамдар қамқорлықты көбірек қажет етеді. Сіздер кешірімді болған сайын, өз артықшылықтарыңызды анықтайсыздар және одан да пайдалы, шыдамды болуға тырысасыздар. Олар өзіне сенімді және жанына жақындаған сайын биіктей түседі. Сенека. Moral letters ( Өнегелі хаттар ). Мүмкін, Сенека табиғат пен тәрбиеміздің арқасында біздің не жағымсыз, не жағымды мінез қалыптастыратынымызды айтқан шығар. Нашар мінез-құлқымыз өмірімізге әсер ете бастағанда, біз психикалық талдау жасатамыз, емделеміз, тиісті ұйымның көмегіне жүгінеміз. Бұл әрекет қаншалықты қажет? Жанымыздың өзімшіл деструктивті бөлігін емдегіміз келеді. Бірақ барлық емдеу жолдарының ішінен ерекшесі деп философияны атап өткен жөн. Бұл ғылым пайда болғалы қай заман; әрі ол көптеген адамға көмектесті. Ол жан-жарасы мен жүйке ауруларын емдеуге ғана емес, өмірді жақсартуға да септігін тигізеді. Ол сіздің өміріңізді жақсы жаққа өзгертуге арналған. Сіз оған лайықты емессіз бе? Рухани байып, өзіне сенімді және сырттағы жағдайларға салқынқанды адам болғыңыз келе ме?
Іші ақыл мен білімге толы кітап тәрізді болғыңыз келе ме? Онда философияны зерттеңіз. Сен әлгі маңдайы жылтырап, көзі күлімдеп тұрған адамды, данагөйлер мен шешендер айтқандай, өлімді жек көреді, кедейліктен қорықпайды, нәпсісін тия алады, төзімділік пен бақытсыздыққа бас қатырмайды деп ойламайсың ба? Осылай ойлайтын адамдар ғана шын қуанады. Олардың қуанышы ғажап, бірақ өте терең. Сенің де дәл солай қуана білгеніңді қалаймын. Бір рет сол қуанышты сезініп көрсең болды, сол сезім мәңгі сенікі. Сенека. Moral letters ( Өнегелі хаттар ). Бірақ бұл мысалдардың бірде-біреуінің де шынайы қуаныш сезіміне қатысы жоқ. Олар көтеріңкі көңіл-күйді суреттеуге жақын. Ал көтеріңкі көңіл-күй дегеніміз – үстірт сезім. Сенекаға сүйенсек, қуаныш сезімі – терең ұғым. Біздің түпкі сезіміміз. Оның күлкіге, езу тартуға түк қатысы жоқ. Дәл осыған байланысты бір нәрсені ескергім келеді. Стоиктер үнемі түнеріп жүреді дейтін адамдар ең басты нәрсені байқамайды. Жақсы, жайлы заманда біреудің қуанышы кімге уайым? Оның несі жетістік? Өз өміріңіз толық көңіліңізден шыға ма? Өмірдің сізге дайындап қойған әрбір сынағына төтеп бере аласыз ба? Қайғы-қасіреттен оңала аласыз ба?
Басқаларды жігерлендіріп, шаттандыратын күш иесі бола аласыз ба? Стоиктің қуанышы дәл осындай жағдайда толыққанды деуге болады. Мақсатқа, міндетке байланысты қуаныш. Бұл көтеріңкі көңіл-күйге қарағанда әлдеқайда күрделірек сезім. Сенека. On the brevity of life ( Өмірдің қас қағым екендігі жөнінде ). Әдетте сот алдына өз кәсібін әлі күнге дейін басқарып келе жатқан, жасы келген миллионер шақырылады. Акционерлер мен отбасы мүшелері оның ақыл-есі кеміп, күрделі шешім қабылдай алмайтын жағдайға жеткенін дәлелдеу үшін сотқа жүгінеді. Олар басшының өз компаниясын басқара алмайтынын, түрлі мәселелерді бұрынғыдай шеше алмайтынын алға тартады. Өз еркімен орнын босатпағандықтан, орнына ізбасарын дайындамағандықтан, басшыға осындай сыннан өтуге тура келеді. Оның отбасылық және жеке мәселелері бүкіл елдің көзінше талқыланады. Жұмысқа қатты берілудің қажеті жоқ. Өмір онымен шектелмейді. Қарттықты мойындау қажет. Әдетте кім жұмысынан бас тарта алмайды? Кім солардың қатарында болғысы келеді? Сонда жұмыста отырып, бірден көрге аттанатындай өміріңізде басқа ешқандай қызық болмағаны ма? Өз жұмысыңызды мақтан етіңіз. Бірақ өмірдің мәні жұмыста емес.
ТАМЫЗ: ПРАГМАТИЗМ 1 тамыз КЕМЕЛДІКТІ КҮТПЕҢІЗ Қияр ащы болса, тастай сал; жолыңда тікенек кездессе, айналып өт, бар болғаны сол. Мұндай керексіз дүниенің не қажеті бар деп үкім шығарма. Өйткені табиғатпен етене адам саған күледі. Сенің шеберханада ағаш жаңқасы немесе бұйымның қиындылары шашылып жатыр деп жазғырғаныңа ұста мен тері илеушінің күлгені секілді. Өйткені олардың бұларды тастайтын әйтеуір бір жері бар, ал ортақ табиғатта одан тыс ештеңе жоқ. Марк Аврелий. Meditations ( Ойлар ). Шын мәнінде, жай ғана дәл қазіргі сәтте қалай әрекет ету керектігіне көңіл бөлген жөн. Марк Аврелий « Платон мемлекетіне де үміт артпай-ақ қой » дейтін өзіне. Ол әлем өзінің қалағанындай болады деп күткен жоқ, бірақ кейіннен католик философ Йозеф Пипер айтқандай, « мәселенің түпкі мәнін көре алатын адам ғана жақсылық жасай білетінін » түйсінді. Біз қазір әлем туралы айнымас түсінігіміз одан мейлінше пайда табуымызға кедергі келтірмесе екен дейміз. Ендеше дәл солай, маңызды жұмыстарды орындауға аз ғана келеңсіздік пен болмашы кедергілердің бөгет болуына жол бермейік. Қанша қудалауға ұшыраса да, адам алған бағытынан, үйреніп-білгісі келетін ісінен, оған дағдыланудан бас тартпайтыны анық.
Гай Музоний Руф. Lectures ( Дәрістер ). Бұл жағдайды науқасқа айтқан кезде, ол өзіне тән ынта-жігермен: « Бәрі дұрыс! Мен мұндай күйімде де жұмыс істей аламын! » – деп жауап береді. Міне, біз де осылай бұйырған жерде жұмыс істеп, тағдырдың ең ауыр сынына төтеп бере аламыз. Адамның оқып-үйренуіне ештеңе бөгет бола алмайды. Қиын жағдай, көбіне біз үшін ең бір оңтайлы тәсіл болмаса да, білім алудың жаңа әдісін ойлап табудың мүмкіндігі. Гай Музоний Руфты Римнен үш рет: екі рет Нерон, бір рет Веспасиан қуып шықты; бірақ өмірі өзгеріп, баспанасынан айырылу оған философиямен айналысуға кедергі келтірмеді. Ол да дәл осылай, бірнеше ғасырдан соң: « Бәрі дұрыс! Мен мұндай күйімде де жұмыс істей аламын! » – деп жауап берген Рузвельт секілді өз жауабын берді. Қуғындалып, қудаланудың арасында шәкірті Эпиктетті тәрбиелей жүріп, жұмыс істеді, осылайша дүниеге стоицизмнің келуіне ықпал етті. Себебі қайда барсаң да, дұрыс өмір сүруің керек. Форумнан өткен мазасыз өмір бар ма? Бірақ басқа барар жерің болмаса, мұнда да тыныш өмір сүруге болады. Сенека.
Moral letters ( Өнегелі хаттар ). Жазушы дүниежүзін аралап, саяхаттады, адамды әсерге бөлейтін осындай жекежайлар мен қожалықтардан шабыттанып, шығармашылық күш-қуат аламын деген үмітпен сән-салтанатта шалқып өмір сүрді. Бірақ шабыт оған сирек келді: жазушыны басқа, одан да жақсы үйлер еліктіріп, өзіне тарта берді. Жазушы үнемі басқа бір нәрсеге алаңдай берді, ол әрдайым жұмысты кейінге қалдыруға небір себептер табатын; қайда барса да, өнер адамдарының жолын кес-кестейтін шығармашылық дағдарыс пен сенімсіздік қыр-соңынан қалмай-ақ қойды. Біз қолайлы орта қажет, соны тапсақ болды, жеңімізді түріп, білегімізді сыбанып, шындап іске кірісеміз дейміз. Немесе демалысты күтеміз, болмаса ауырып не бір жағдайға тап болып, оңаша қалсам, өнімді жұмыс істер едім дейміз. Бұл, шын мәнінде, өзіңді-өзің алдау. Егер біз өмір сүруге бейім адам болсақ, кез келген жерде және кез келген уақытта қалаған ісімізбен айналысуға қабілетті болсақ, өмір басқаша болар еді. Жақсы жұмыс пен жайлы өмірге арналған орын – осы жер. Ішкі қалауыңды толық бақылауда ұстауың керек, бірдеңеден бұлтарарда бүкіл ойыңды құзырыңдағы дүниелерге аударуың керек.
Сенің бойыңда ашу да, ыза да, қызғаныш та, аяушылық та болмауға тиіс. Эпиктет. Discourses ( Сұхбаттар ). Оның он сегіз жылында біркісілік аядай камерада ұйықтап, дәретхана ретінде шелекті пайдаланды, оған жылына бір рет, бір адаммен ғана жарты сағат кездесуге рұқсат берілді. Мұның бәрі тұтқынды қоғамнан оқшаулау үшін ғана емес, моральдық тұрғыдан сағын сындыру үшін істелді. Алайда түрме әкімшілігінің безбүйректігіне қарамастан, Мандела қамауда да өзін лайықты ұстады. Оны көп нәрседен айырды, бірақ ол өз қабілетін іске асыру үшін шығармашылық тәсілдер тапты. Нельсонның қамауда бірге отырған жолдастарының бірі Невилл Александр жазғандай ( оның жазбалары Frontline ( « Майдан шебі » ) деп аталады ). Ал егер тез жүруге тиіссіз десе, ақырын жүруге көндіріңіз. Бар мәселе – осында. Ережені біз орнатамыз », – дейтін. Дене сымбатын сақтау үшін Мандела ойша елестеткен секіртпе жіпті және көлеңкемен күресті қолданды. Ол өзге тұтқындар сияқты емес, басын тік ұстады, басқа тұтқындарды қиын кезеңдерде жігерлендіріп, әрқашан өзіне деген сенімділігін жоғалтпады. Сіз де осыған ұмтыласыз.
Бүгін не болып жатқаны, дәл бүгін қайда болатыныңыз маңызды емес, – дұрыс таңдау жасау нәтижесінде, өз еркіңізбен қалауыңызға бет бұрыңыз. Көңіліңізді басқа нәрсеге оп-оңай бұрып, бет-жүзіңізде ойнап шыға келетін эмоцияңызды елемеуге бар күш-жігеріңізді жұмсаңыз. Сезімге берілмеңіз – жинақы болыңыз. Сенека. Thyestes ( Фиест ). Оны неге айттыңыз? Негізінде, сізге мұның қажеті де жоқ шығар, бірақ сіз оны айтқанда ақылдырақ, мықтырақ немесе жай ғана басқалар секілді боламын деп ойладыңыз. Біз бұған « неғұрлым көп сөйлесеңіз, мүмкіндіктерді көбірек жіберіп аласыз, кері байланысты елемейсіз немесе өзіңізге зиян келтіресіз » деп қосар едік. Тәжірибесіз және қорқақ адамдар өзін тыныштандыру үшін сөйлейді. Тыңдай білу, өзіңді әңгімеден әдейі аулақ ұстау әрі оларсыз өмір сүру қасиетін меңгергендер сирек. Үнсіздік дегеніміз – күштілік және толыққанды тұлға болу тәсілі. Сенека. On tranquility of mind ( Рухтың бейқамдығы жөнінде ). Тест тапсыра алмаймын деп уайымдап, түнгі сергектігіңіз бен аз ғана сәттіліктің арқасында жақсы балл алған кезіңіз есіңізде ме? Жұрт қабылдамаса да, өзіңіз табандылық танытқан тапқырлығыңыз, соның нәтижесінде шешіміңіздің керемет болғаны есіңізде ме?
Сізге тап қазір дәл осындай энергия, шығармашылық және, ең алдымен, сенім қажет. Жеңіліске бастайтын көңіл-күй жеңілістен басқа ештеңе әкелмейді. Қолда бар, титімдей ғана мүмкіндіктен айырылмай, күш-жігеріңізді соған жұмсаңыз: бұл сіздің ең мықты мүмкіндігіңіз болмақ. Линдон Джонсонның [ 70 ] көмекшілерінің бірі бұл адамның бойында « егер сен бәрін істесең – жеңесің » деген сезімнің болғанын байқады. Болды. Немесе, Марк Аврелий айтқандай, егер бұл басқа адамның қолынан келетін нәрсе болса, сен де істей аласың. Ал сарайда тұрсаң, демек, сарайда да бақытты өмір сүре аласың. Марк Аврелий. Meditations ( Ойлар ). Біз оның қарапайым ортадан шыққанына, өз бетінше білім алғанына, әдемі сөйлейтініне көңіл аударамыз. Бірақ жұмысына келгенде үндемей айналып өтеміз, ал оның жұмысы – саясат. Нәтижесінде шын мәнінде әсерлі әрекеттері тасада қалады: Линкольн шынайы, табиғи болмысынан айнымады: қайырымды, алды-артын байқайтын, адал, әділ және мақсатқа ұмтылғыш адам болды, оған қоса, ол саясаткер болып қала білді. Болмысына қарама-қайшы адамдармен бірге жұмыс істегенін көріп, таңғалмаңыз. Ұстанымдар мен сындарлылық, теория мен тәжірибе бір-біріне қайшы келмейді.
Сіз капиталыңызды өсіре отырып, Вашингтонның қым-қуыт ырғағымен өмір сүресіз бе, Уолл-стритте жұмыс істейсіз бе, патриархалды қалада өстіңіз бе – бәрібір жақсы өмір сүре аласыз. Адамдардың басым бөлігі осылай өмір сүреді. Қолыңнан келсе, ұмтыл, басқалар біле ме деп айналаңа жалтақтама. Платон мемлекетіне де үміт артпа, аз ғана нәрсеге қол жеткізсең, соны қанағат тұт. Ал бәріне қол жеткізсең – қомсынба. Марк Аврелий. Meditations ( Ойлар ). Оның мәні – сіздің стандарттарыңызды бұзу емес, идеализмнің тұзағына түспеу деген сөз. Қоғам қайраткері Саул Алинский өзінің Rules for Radicals ( « Радикалдарға арналған ережелер » ) атты кітабын прагматикалық, бірақ осы идеяның тамаша тұжырымы болатын оймен бастайды: Ұйымдастырушы ретінде мен өзім өзгерткім келген әлемнен емес, әлем қай жерде тұрса, сол жерден бастаймын. Әлем қандай болса, оны сол қалпында қабылдау біздің әлемді өзгерткіміз және өзіміз қалайтын әлемге айналдырғымыз келетін ниетімізді әлсірете алмайды. Алайда, біздің ойымызша, егер біз әлем мынадай болуға тиіс деп, оны қалағанымызша өзгерткіміз келсе, өзгерісті әлемнің сол күйінен, тұрған жерінен бастауымыз керек. Әлемді дәл қазір, бүгін жақсарту үшін көп нәрсе істеуге болады.
Сіз қаласаңыз болды, әлемді жақсы жағына қарай өзгертетін көптеген кішкене қадам бар. Қазір қадам жасауға жағдай қолайсыз немесе жақында бұдан гөрі жақсы мүмкіндіктер пайда болады деп өзіңізді ақтамаңыз. Дәл қазір не істей алсаңыз, соны істеңіз. Ал әрекетке көшкенде жағдайды ақылмен саралаңыз, нәтижелерді қомпайтып көрсетпеңіз. Дейін де, кейін де өзімшілдік пен ақталудан аулақ болыңыз. Біреу сені балағаттады дейді. Балағаттағаны туралы айтылады, бірақ бұдан саған қандай зиян келетіні туралы айтылмайды ғой. Баланың ауру екені айтылады. Иә, ауру екенін көресің, бірақ оған төніп тұрған қауіпті сезіп тұрған жоқсың ғой. Алғаш не байқасаң, сол көргеніңмен қал, өз ойыңнан еш нәрсе қоспа, сонда ғана саған ештеңе болмайды. Одан гөрі өмірде болып жатқанның бәрі саған таныс екенін, өмірде кездесетінін айтсаң, тіпті жақсы болар еді. Марк Аврелий. Meditations ( Ойлар ). Сонда біз ақылымыз бен сыни ойлау қабілетімізді деректерді сол күйінде қабылдау үшін дамытамыз ба дейсіз. Иә, бұл уақытты қажет етеді. Оған қоса, мұны конструктивті тәсіл деп атауға болмауы да мүмкін.
Ницшенің айтуынша, философ « не нәрсеге болсын жақындап келіп, қорықпай тоқтай білу » және мәселені қарапайым, шынайы түрде көре білу қабілетіне ие. Көп те емес, аз да емес. Иә, ол стоицизмді жақтаушылар « тереңдейміз деп үстірт қарайтын адамға айналды » деп атап өтті. Бүгінде басқалар тереңдікке, күрделілікке ұмтылғанда, кез келген дүниеден алған алғашқы әсерді сақтап қалу деп аталатын үстірт прагматизмге жүгіну аса қажет болып тұр. Эпиктет. Discourses ( Сұхбаттар ). Олардың ең-ең көп тарағандарының бірі – эгоның екіге бөлінуі ( сондай-ақ « бәрі немесе ештеңе » деп аталады, яғни сананың шектен шығуы ). Мұндай түсініктердің мысалдары мынадай: – Кім менімен бірге болмаса, ол маған қарсы. Осы секілді ойлау торығу мен түңілуге алып келеді. Ал басқаша қалай болуы мүмкін? Перфекционизм тек қанағаттанбаушылыққа әкеледі, оның кемелдікке әкелер кезі сирек. Прагматизмнің мұндай уытты жанама әсері жоқ. Ол ала алатын нәрсесін алады. Міне, Эпиктет біздің есімізге нені салатынын қараңыз. Тіпті кемелдік деген нәрсе бар болса да, біз ешқашан кемел, мінсіз бола алмаймыз. Біз адамбыз.
Біздің ұмтылыстарымыз тіпті аз ғана нәрсе жасасақ та дамуға, ілгерілеуге бағытталуға тиіс. Өйткені адамның пайымы қалай дұрыс әрекет ету керектігін үйретеді, ал осы ақыл-кеңесті тыңдай отырып әрекет етуді үйренген адамдарда дағды пайда болады. Музонийге дағды неғұрлым пәрменді көрінді. Гай Музоний Руф. Lectures ( Дәрістер ). Теорияларымыздың дұрыстығы туралы ақылгөйсуге уақыт жоқ. Біз ақиқи әлемде өмір сүріп жатырмыз. Бәрінен бұрын алдыңыздан шыққан жағдайдан дұрыс жол табу үшін оны қалай шешетініңіз, шеше алатыныңыз және әрі қарай қандай қадам жасайтыныңыз маңызды. Бұл ойға келгенді істеуге болады дегенді білдірмейді, алайда біз теорияның анық, тіпті қарапайым болатынын, ал жағдайлардың мұндай болуы сирек екенін ұмытпауыңыз керек. Ал қазіргілерге мұның бәрін шынымен солар айтқанын қалай дәлелдейміз? Мен бір құпияны ашайын: бізге қалай жетсе, солай айтылсын. Сенека. Moral letters ( Өнегелі хаттар ). Мысалы, ғалымдар Марк Аврелийдің жазғандары бұрынғы стоицизмді жақтаушылардың еңбектерін еске салатындықтан, оны өзгелерден ерекше деп санамайды. Мұндай сын ең басты мәселені анықтауға кедергі келтіреді. Сенека Марк Аврелийге дейін-ақ ойшылдардың айтқандарында бірін-бірі қайталау мен ұқсастықтардың көп екенін білген.
Бұған нағыз ойшылдарды автор болу мәселесі емес, айтылғандардың тәжірибеде іске асуы, пайдасын тигізуі қызықтыратыны себеп болды. Одан да маңыздысы, олар айтылғаннан істелген, яғни сөзден гөрі, іс дұрыс деп санады. Қазір де бұл, баяғы кездегідей, маңызын жойған жоқ. Ұлы философтардың барлық айтқандарын алып, оны өз талғамыңызға сай икемдеп қолдану сіздің де еркіңізде ( олар бұл дүниеден өтіп кеткен; қарсы болмайды ). Олардың айтқанын көңіліңізден шығатындай етіп түзетуден, редакциялап, жақсартудан тартынбаңыз. Оларды ақиқат өмірдің нақты жағдайларына сай келтіріп бейімдеңіз. Ойшылдардың айтқаны мен жазғанын шынымен түсінгеніңізді дәлелдеудің бірден-бір жолы – олардың тұжырымдарын тәжірибеде қолдану. Оларды өзіңіздің амал-әрекеттеріңіз арқылы көрсетіңіз. Жетер. Марк Аврелий. Meditations ( Ойлар ). Соңы өкінішке әкеліп соққан, өзіңізді солай ұстауға мәжбүр еткен қанша мазасыз жағдай өтті? Қызғаншақтықтың, түңілістің немесе ашкөздіктің сізді қисық жолға салуына қанша рет жол бердіңіз? Күнделікті өмірді ақылмен басқарсақ, оның машақаты көп болып көрінуі мүмкін, бірақ бұл бізді, шын мәнінде, көптеген қиындықтардан құтқарады. Франклин Бенджамин атап өткендей, « алдын алу унциясы бір фунттық емге тұрарлық ». Ми сізге осындай жұмыс үшін берілген.
Ол маңыздыны мағынасыздан ажыратады; жалпы жағдайды байыппен бағалайды; алаңдауға тұратын нәрсеге ғана алаңдайды. Сізге тек оны дұрыс пайдалану керек. Философия күнді жақсы өткізіп, іш пыстырмай уақыт өлтіру үшін керек емес, ол рухыңды шыңдап, шынықтыру үшін қажет. Философия өмірді тәртіпке бағындырады, іс-әрекетті басқарады, не істеу керектігін және неден қалыс қалу керектігін көрсетеді, рульге отырып, толқын қуған иірімдердің арасынан жол сілтеп, бағыт береді. Онсыз өмірде батылдық та, сенімділік те жоқ: өйткені өмірде сағат сайын түрлі жағдайлар болып жатады; мұндайда бізге тек содан ғана сұрай алатын кеңес қажет болады. Сенека. Moral letters ( Өнегелі хаттар ). Бірде ол әділдіктің маңызы туралы поэтикалық шешендікпен сөйлеген скептицизмді жақтаушы философ Карнеадтың [ 71 ] сөзін тыңдайды. Алайда келесі күні Катон Карнеадтың әділдік туралы мәселелерді қызу талқылап жатқанының үстінен түседі: ол бар болғаны тәртіпті ұстап тұру үшін қоғамның ойлап тапқан құралы ғана екен. Катон философтың осындай әділдік секілді киелі тақырыпқа жай ғана пікірталас сияқты қарағанынан, яғни бір адамның « шоу жасау үшін » мәселені екіжақты талқылағанынан шошынды. Мұның мәнісі неде?
Катон Сенатта Рим жастарының ой-санасын бос сөзімен лайламауы үшін Карнеадты Афинаға қайта жіберуді талап етті. Стоицизмді жақтаушылар үшін бір-біріне қайшы келетін идеялардың екеуіне де сену немесе оларды құр талқылау уақытты, күш-қуатты және сенімді босқа жоғалту болды. Сенека айтқандай, философия ермек үшін жасалатын айла-шарғы емес. Ол өмірде нақты қолдану үшін қажет. Ізгілік деген не? Шынайы және берік пайым: ол – жанның адал, шынайы ниетке толы азығы, ниет тазалығы ізгіліктен бастау алады. Сенека. Moral letters ( Өнегелі хаттар ). Неліктен ол сіз үшін арқа сүйей алатын, сенім артуға лайық, айнымас адам болады? Оның беделі неге мінсіз, кіршіксіз? Сіз оның бойынан ең басты ерекшелік – тұрақтылықты көре аласыз. Ол орайы келген жерде ғана адал болмайды. Бәрі қарап тұрған кезде ғана қасыңнан табылмайды. Елдің бәрін тамсандыратын бұл қасиеттер оның барлық іс-әрекеттерінен, бүкіл болмысынан көрініс табады. Неліктен біз, мысалы, Теодор Рузвельт сияқты адамдарға таңғаламыз? Оны бірреттік батылдық, бір жолғы ержүректік немесе бірсәттік қаталдық көрсеткені үшін емес, кез келген ізгі қасиет қай кезде болсын бойынан табылғаны үшін жақсы көреміз. Ол жас әрі әлсіз кезінде бокспен айналысты.
Ауру және әлжуаз бала әкесі үйде жабдықтап берген жаттығу залында жаттықты. Бір күні анасы мен әйелінен бірдей айырылған кезде, қайғыдан қан жұтып, Дакота шөліне барып мал бақты. Адам іс-әрекеттерінің жиынтығынан тұрады, ал іс-әрекеттер ниеттен туындайды. Іс-әрекеттеріңізді ойланып таңдаңыз. Дәл сол сияқты, табиғат бүкіл мақсатын алдынан шыққан кез келген кедергіге немесе тосқауылға жұмылдырып, белгілі бір тәртіппен тіршіліктегі өз орнын белгілеп беретін және пайдаланатын күшке ие. Дәл сол сияқты, әрбір саналы адам кез келген кедергіні немесе тосқауылды шикізатқа айналдырып, алдына қойған мақсатына жету жолында күш ретінде пайдаланса болады. Марк Аврелий. Meditations ( Ойлар ). Спорттық мансабында мазақ қылмаған адам кемде-кем, тіпті талантын бағаламай, санаттан шығарып та тастады. Алайда Богз бойының қысқалығын өзінің атағын шығарып, даңққа бөлеген ерекшелігіне айналдырып, жетістікке жетті. Кей адамдар оның бойының қысқалығын қарғыс деп білді, ал өзі мұны Жаратқанның алғысындай қабылдады. Шын мәнінде, алаңда жылдамдық, шапшаңдық, қарсыластарының жете бағаламағанын айтпағанның өзінде, алдап соғуды күтпеген өзінен анағұрлым биік ойыншыдан допты іліп кету мүмкіндігі [ 72 ] секілді бойдың қысқалығының да пайдасын көруге болады. Бұл әдісті өмірде кәдеге жаратып көрдіңіз бе?
Сізге кедергі келтіретін нәрселердің қайсысы жасырын күш-қуат көзі болуы мүмкін? Егер біз сәтсіздікке ұшырағанда, осы қағидаға жүгініп, өзімізді ғана жазғырып, адамның мазасыздығы мен уайымшылдығына тек қана өз басындағы ойлар себепкер екенін есте ұстасақ, көп ұзамай кемел адамға айналатынымызға Құдайдың атымен ант етемін. Эпиктет. Discourses ( Сұхбаттар ). Біреу сіздің нұсқауларыңызды шатастырып алды, бірақ басқаша болады деп ойлағандықтан, бұған сіз кінәлісіз. Біреу сізге дөрекілік танытты, бірақ бұл сіздің сезімталдығыңыз, себебі естігеніңізді осылай қабылдадыңыз. Акцияларыңыз барынша құнын жоғалтты, бірақ қомақты бәс тіккенде не ойлап едіңіз? Жалпы, сіз нарықты күн сайын не үшін тексересіз? Қандай жағдай болсын, шаруаңыз қаншалықты нашар жүріп жатса да, бір күн бойы бүкіл теріс энергияңызды алдын ала жасаған таңдауыңыз бен таңдау еркіңізге бағыттап жүре аласыз ба? Күні бойына шыдай алмасаңыз, бір сағатқа шыдап көріңіз. Ең болмаса, он минутқа шыдаңыз. Кез келген жерден бастаңыз. Тіпті біреуді кінәламай өткен бір минуттың өзі – өмір сүру өнеріндегі ілгерілеу. Өйткені ол өзінің әлсіздігін білген жерде күреспейді. Менің құлдарымды, лауазымымды ал, керек болса, тәнімді ал.
Бірақ менің ынта-жігерімді жеңіліске төзетін жасық, ерік-қайратымды сәтсіздікке төзетін көнбіс ете алмайсың ». Ол тек осы күреске – таңдау еркіне қатысты күреске ден қояды. Ол қалайша жеңімпаз болмайды? Эпиктет. Discourses ( Сұхбаттар ). Басқаша айтқанда, қарсыласыңыз күшті болса, оны жеңуге тырыспаңыз. Бірақ біз қандай да бір қиын мәселені шешуге тырысқан кезде алдын ала ойлап, елеп-екшеп алмай, дәл осылай істейміз. Мұндай жағдайда өзіміді тығырыққа тірейміз немесе жолымызда кездескеннің бәріне жол береміз. Кей адамдар ұрыс үшін өзіңе неғұрлым қолайлы орын таңдау дегенді осалдық таныту немесе әккілік деп санайды. Бірақ сәтсіздіктер мен орынсыз жарақаттардың санын қалай азайтуға болады? Құдайдың « сақтансаң сақтармын » дейтіні белгілі емес пе? Стоицизмді жақтаушылар мұны саналы таңдау деп атайды. Таңдауды әбден ойланып жаса, өзіңді ешқашан жеңіліс таппайтын жеңімпаз ет. Бірақ қоғамдық өмір үшін жаралған саналы тіршілік иесіне не істеуге міндетті болсаң, соны істе деп айтқан дұрыс емес пе? Өйткені жан тыныштығы тек керемет іс-әрекеттерді ғана туғызып қоймайды, сонымен бірге олардың санының аз болуына да әсер етеді.
Біз әдетте көп сөйлеп, артық іс-әрекет жасаймыз, мыңжылдықтан арылу дегеніміз – еркіндік пен тыныштыққа көбірек орын беру. Сондықтан біз әрдайым өзімізден « Осы маған шынымен қажет пе? » деп сұрауды ұмытпауға тиіспіз. Керексіз іс-әрекеттерімізді ғана емес, сонымен қатар қажетсіз түсініктерімізді де шектеуіміз керек, өйткені оларды шектемесек, бұлардың артынан артық іс-қимылдарға да жол береміз. Марк Аврелий. Meditations ( Ойлар ). Олар саясаткерлер, саудагерлер, сарбаздар, өнер адамдары болды. Олар өмірлік философиясын сіз қалай қолдануға тырыссаңыз, дәл солай қолданды. Бұл мақсатқа жетудің кілті – өмірден мәнсіз, мардымсыз нәрселерді аяусыз алып тастау. Атаққұмарлықтың бізді неге итермелейтіні; ашкөздіктің қайда мәжбүрлеп апаратыны; тәртіптің болмауынан неге ұрынатынымыз, батылдығымыз жетпегендіктен, « жоқ » деп айта алмайтынымыз. Мұның бәрін арылу, яғни түбінен қиып, отап, үзіп, лақтырып тастау қажет. Сенека. Moral letters ( Өнегелі хаттар ). Бірақ оның айтқандары тіпті бірнеше мыңдаған жылдан кейін де ойлануға мәжбүрлейді. Егер көпшілігіміз оны өзі өмір сүрген уақытта көрсек, « не деген ойсыз адам? » деп ойланар едік.
Философияны шегіне жеткізу – адамды қызықтыратындай іс, алайда ол неге себеп болуы мүмкін? Іс жүзінде қоғам негіздерінен бас тарту басқа адамдарды алыстатып қана қоймайды, оларға қауіп төндіреді. Бұдан да көңіл аударарлығы, адамдардың киіміндегі, көліктеріндегі, шаш үлгісіндегі сыртқы өзгерістер маңызды болып көрінуі мүмкін, бірақ олар тек өзіміз ғана білетін ішкі өзгерістермен салыстырғанда жеңіл-желпі дүние. Өйткені оның жаны бір сәтке де тынши алмайды; алда не болады деп алаңдаумен қазіргі сәттен ләззат ала алмай, бар қызығынан, қолындағы барынан айырылады. Сенека. Moral letters ( Өнегелі хаттар ). Бұл өте таңғаларлық жағдай. Күту дегеніміз, анықтама бойынша, оқиға әлі болған жоқ дегенді білдіреді, сондықтан оқиға орын алғанға дейін күнібұрын уайым жеудің мүлдем қажеті жоқ, ешбір уайымдауға тұрмайды. Бірақ біз дәл осылай істейміз: тырнағымызды тістелеп, айналадағы адамдарға дөрекілік танытамыз, ішіміз бүріп ауырады. Неге? Өйткені жақында бір жаман нәрсе болуы мүмкін. Прагматик дегеніміз – істің адамы, оның мұндай ақымақтықпен айналысуға мүлдем уақыты жоқ. Прагматик нәтижелер туралы алдын ала алаңдай алмайды. Ойланып көріңізші.
Жаңалықтар күткенімізден әлдеқайда жақсы болуы мүмкін, мұндай жағдайда уақыт мүлдем керегі жоқ қорқынышты басымыздан кешуге жұмсалған болып шығады. Олай болмаған күннің өзінде, біз өз еркімізбен қажетті мөлшерден де ұзақ уайымдап, оған артық уақытымызды шығындадық. Оны қалай ұтымды пайдалануға болар еді? Кез келген күн сіздің соңғы көрер жарығыңыз болуы мүмкін, сіз оны бос алаңдауға жұмсағыңыз келе ме? Қайсысы ақылға қонымды: қандай да бір басқа салада ілгерілеуге қол жеткізу ме немесе бойкүйездікке салынып, істің аяғын күтіп, безек қағу ма? Жаңалықтар өз уақытында келсін. Ал сіз іспен айналысыңыз, басқасына алаңдамаңыз. Егер оны білсең, болмашыға мөлшерден тыс күш жұмсап, уақытыңды бос шығындап қателеспейсің. Марк Аврелий. Meditations ( Ойлар ). Сіз оны оқыдыңыз ба, жоқ па – білмеймін, бірақ Карлсон ұсынған мәңгілік идеяның тұжырымдамасын естен шығармаудың маңызы зор. Тіпті Марк Аврелийдің шешендік өнерінен сабақ алған Фронтонның өзі мұны келтірілген дәйексөздегі даналықты түсіндірудің керемет тәсілі деп санайды. Екеуі де бір нәрсе туралы айтады: ең бағалы әрі орны толмас ресурс – уақытты түкке тұрмайтын мәні жоқ нәрселерге ысырап етпеңіз.
Ал ешбір мәні жоқ болса да, істеуге тура келетін жағдайда не істеу керек? Оған уақытыңыз бен күшіңізді мүмкіндігінше аз жұмсаңыз. Егер сіз қандай да бір маңызы шамалы іске көп уақыт кетіріп, күш-қуатыңызды жұмсаған болсаңыз, онда оның маңызды болғаны. Оған өміріңіздің бір бөлігін арнау арқылы сіз оны маңызды еттіңіз. Өкінішке қарай, дұрысында, отбасы, денсаулық, өзге де шынайы міндеттемелер секілді маңызды нәрселерден бұл ресурстарды тартып алдыңыз. Шамадан тыс рақат пен ләззат сезімі азапқа айналатынын дәлелде. Сенека. Moral letters ( Өнегелі хаттар ). Абстрактілі әңгімелерден асқан адамдарды бездіретін не бар? Стоицизмді жақтаушылар ешқашан « бұлай істеуді тоқтатыңыз, ол күнә болады » демейді. Оның орнына олар « бұлай жасамаңыз, өйткені мұның сізге пайдасы жоқ » дейді. Олар « ойсыз шалқып өмір сүру әрдайым қуанышқа бөлемейді » деп айтпайды. Олар мұның орнына « шексіз ләззат түбінде жазаның бір түріне айналатынын » есіңізге салады.
Олардың иландыру әдістері « Биліктің 48 заңындағы » « адамдарды бас пайдасын ойлауға шақыр, ешқашан кеңпейіл әрі рақымшыл болуға үгіттеме » деген жолмен үндеседі: Егер сіз біреуді басқаша әрекет етіп, өзгеру керек дегенге сендіруге тырыссаңыз, « пайдалы » деген сөздің қандай тиімді тетік бола алатынын есіңізден шығармаңыз. Мәселе оның немесе басқаның жаман екенінде емес, мәселе басқаша әрекет ету олардың қалауына байланысты екенінде. Оларға құрғақ ақыл айтқаннан гөрі, дұрысын көрсетіңіз. Ал өзіңізді өзгерту үшін осындай ойлау тәсілін қолдансаңыз не болады? Сенека. On tranquility of mind ( Рухтың бейқамдығы жөнінде ). Неге таңғаларлық деп сұрарсыз? Себебі стоицизм мен эпикуриезм – бір-біріне мүлдем қарам-қарсы ілімдер! Бірақ Сенека өзіне сенімді. Стоицизмді жақтаушылар даналықты іздейді – болды, басқа ештеңені емес. Әрі бұл даналықтың қайдан келетіні де маңызды емес. Міне, фундаментализмді жақтаушылар қай жерде де – дінде де, философияда да – осыны ескермейді. Белгілі бір ойдың стоицизмді жақтаушыларға тиесілі екені кімді толғандырады, ол ойдың стоицизммен мінсіз үйлесіп-үйлеспейтіні кімге қызық? Ең бастысы, ол сіздің өміріңізді жақсарта ала ма, ой-санаңызды жетілдіре ала ма, болды. Басқасы маңызды емес.
Авторлық пен бедел туралы мәселеге алаңдамасаңыз, онда бүгінгі күннен қандай даналықты таба алар едіңіз? Ал егер тек қана ар-абыройды ойлап қалған адам болсаңыз, мұны көре алар ма едіңіз? Бізге дейін бұл іспен айналысқандардың бәрі әміршіміз емес, жетекшіміз. Ақиқат барлығына ортақ, оны ешкім иемденген жоқ. Сенека. Moral letters ( Өнегелі хаттар ). Алайда бүгінгі консервативті болып көрінген идеялар бір кездері озық, инновациялық және даулы идеялар болған. Міне, сондықтан да жаңа тұжырымдамаларға эксперимент жасаудан қорқудың қажеті жоқ. Сенека Зенонның немесе Клеанфтың мәтіндерін жақсартатын қандай да бір жаңа философиялық түсінікті құптауы мүмкін. Біздің жағдайымызда, бәлкім, психологиядағы қандай да бір жетістік Сенеканың немесе Марк Аврелийдің мәтіндерін жетілдірер. Немесе біз жаңалық ашқан болармыз? Егер идеялар шынайы әрі жақсы болса, қабылдаңыз және оларды қолданыңыз. Екі мың жыл бұрын оқытып-үйретуді тоқтатқан о дүниеліктердің тұтқыны болудың қажеті жоқ. Сенека. Moral letters ( Өнегелі хаттар ). Бірақ Финикиядан Пиреяға дейінгі жолда кемесі жүгімен бірге суға батып кетеді. Сөйтіп, Зенон Афинаға тап болып, кітап дүкеніне барған кезде Сократ философиясымен, ал кейінірек афиналық философ Кратетпен танысады.
Антикалық дәуірдің ғұмырнамашысы Диогэн Лаэртскийдің айтыунша, Зенон « кеме апаты мен үшін өміріме оң әсер еткен сапар болды » деп әзілдейтін. Бізге жеткен басқа әңгімелер бойынша ол: « Сәттіліктің өзі-ақ бізді философияға итермелейтіні қандай жақсы! » – деген. Стоицизмді жақтаушылар алдын ала келісіп әрекет еткенде, тіпті ең жазатайым оқиғалардың өзі ең керемет оқиға болуы мүмкін деп жайдан-жай пайымдаған болатын. Бұл идеяның негізінде тұтас философия жатыр! Өйткені соңғысы қашан да қоғамдық істерге араласудан бас тартты, көз жасын төге тұрып, күле білді. Біріншісіне біздің айналысқан нәрсеміздің бәрі ауыр бейнет, ал екіншісіне бос сөз, сандырақ болып көрінді. Ендеше, мұның бәрін көтеріп, сабырмен төзе білу керек: түңіліп, торыққаннан гөрі, өмірге қарсы тұрып, миығыңнан күлген дұрыс. Сенека. On tranquility of mind ( Рухтың бейқамдығы жөнінде ). Стоицизмді жақтаушылар түкке тұрғысыз нәрсеге бола ашуланудың немесе қайғырудың мәні жоқ деп санады. Әсіресе жан дүниеңнің астан-кестенін шығарған кезде. Мұны стоиктер күйзеліске түскен әлдебір қарттар тобы деуге болмайтынының тағы бір дәлелі деп қабылдайық.
Тіпті жағдай шынымен ауыр болса да, бүкіл әлем оларды түңілуге, ашуға бой алдыруға мәжбүрлесе де, олар күлкіні артық көрді. Біз Демокрит сияқты бола аламыз. Әзілдің, тым болмағанда, пайдасы бар: ол түсінікке терең мән береді, салмағын ауырлатады. Бізде салауатты өмір салтын ұстануға бәрі бар, бәрі өз қолымызда; ал ерке болғысы келетін адамға бәрі қиындықпен, азаппен келеді. Ендеше, оны аса зор бақыт деп есептеп, табиғаттың жақсылығын, мейір-шапағатын пайдаланайық. Сенека. Moral letters ( Өнегелі хаттар ). Сенеканың бай болғаны соншалық – кейбір тарихшылардың пікірінше, оның ақшасы Ұлыбританияны Римге қарсы аяусыз күреске әкелді. Сенека бұған аса мән берген де жоқ. Бәлкім, ол дәулетті болғанмен, оны қажетті деп санамаған шығар. Философ байлыққа тәуелді болған жоқ. Өте дәулетті болғанына қарамастан, Рим оны байлығын босқа шашатын атақты ысырапшылдар немесе рақат іздеп қызық қуатындар қатарына қоспады. Мұндай ұйғарым дұрыс па, жоқ па ( тіпті ол екіжүзділік танытса да ), белгісіз, бірақ бұл қазіргі ақша басқаратын ашкөз қоғамда, бағыт бағдарыңды белгілеу үшін лайықты рецепт бола алады.
Бұл – байлыққа қатысты ғақлия, ғибрат емес, прагматикалық тәсіл. Біз байлық пен барлықтың құлы болмай-ақ жақсы өмір сүре аламыз. Білім алуға, ақылды болуға кедергі жасайтын, қажетсіз заттарды сатып алу үшін тек ақша табу мақсатында бас көтермей жұмыс істеуге мәжбүрлейтін шешімдерді қабылдауға міндетті емеспіз. Қаржылық жетістікке жету дегеніміз қаражаттан қысылмайтын өмір деген ереже жоқ. Есіңізде болсын: адамдар азға қанағат етіп те өмір сүре алады. Сенека. Moral letters ( Өнегелі хаттар ). Әрине, жоқ. Тіпті ең бай адамның өзі сайлауда дауыс сатып алуға, құрметке, атаққа, махаббатқа ие болуға және тағы басқаға әрекеттенгенде үнемі сәтсіздікке ұшырайды. Егер арсыз байлық қалауыңызды қанағаттандырмаса, ақырзаман орнады дегенді білдіре ме? Немесе бұл теңдеуді шешудің басқа бір жолы бар ма? Стоиктер « қаламаған нәрсені өзгерту қажет » дейді. Ойлау тәсілін өзгерту арқылы сіз іздегеніңізді табасыз. Асқан байлығы бар Джон Рокфеллер « адамның байлығын қалауы мен шығындарының тапқан табысымен сәйкестігінен анықтау керек. Егер адам қалтасында он доллары болып, өзін бақытты сезінсе, онда ол нені қаласа, соның бәрі бар, ол шын мәнінде бай ».
Бүгін әл-ауқатыңызды арттыруға тырысуыңызға болады, бірақ айналма жолмен барасыз ба, әлде жай ғана азға қанағат етіп көресіз бе, еркіңізде. Амалсыз әрі құлықсыз жұмыс істеу, ойы бір жақта, өзі бір жақта болу немесе бірден анда да, мында да ұмтылып, түк бітірмеу ақымақтарға тән әдет екенімен кім келіспейді? Сенека. Moral letters ( Өнегелі хаттар ). Жауабыңыз: Қорқыныш па? Ашулану ма? Шаршау ма? Біреу сізді осы ұнамсыз жұмыстан босатады деп үміттеніп, бір қадам да алға баспаңыз. Аяқ астынан біреу сіздің айналысып жатқан ісіңіздің не себепті маңызды екенін түсіндіреді деп күтпеңіз. Стив Джобс 2005 жылы Business Week іскерлік журналына берген сұхбатында: « Сапа саннан әлдеқайда маңызы… Бір хоум-ран екі даблдан әлдеқайда жақсы », – деген. Бұл кезде Apple корпорациясы бар болғаны әлемдегі ең қымбат компаниялардың біріне айналудың жарты жолында еді! Мысалы, ақша мен жайлы өмірді көбірек жақсы көретініңе; атақ, даңқ, тағы сол сияқтыларды ізгілік деп есептейтініңе… Осыны ойлағанда ғана, әлгі адамға деген ашуыңыз су сепкендей басылып, оның да кіріптар екенін түсінесіз. Ол байғұс қайтсін енді? Егер қолыңнан келсе, сол кіріптарлықтан құтыл.
Марк Аврелий. Meditations ( Ойлар ). Мұндай болжамның ең қарапайым дәлелі – қаскөй және арам ниетті болмасақ та, бәріміз кейде жаман әрекеттерге барамыз. Мұндай жағдайлар есіңде ме? Екі түн ұйықтамағандықтан, жүйкең жұқарып, біреуге дөрекілік таныттың. Жалған ақпаратқа сүйеніп әрекет еттің. Бірдеңеге әуестендің, ұмытып кеттің, түсінбедің. Тізімді осылай жалғастыра беруге болады. Міне, сондықтан адамдарды есептен шығарып тастамау және оларды жау көрмеу соншлықты маңызды. Оларды өзіңізді кешіргендей кешіріңіз. Олармен жұмыс істеуді жалғастыру және талантын пайдалану үшін өзіңізге мейірімділік танытқандай, оларға да мейірімді болыңыз. III БӨЛІМ. ЕРІК-ЖІГЕР ҚЫРКҮЙЕК: РУХТЫҢ КҮШІ мен ТӨЗІМДІЛІК 1 қыркүйек МЫҚТЫ РУХ БАСЫҢДАҒЫ БАҚТАН АРТЫҚ Өйткені рух басыңа қонған бақтан әлдеқайда күшті: ол сені анда да, мұнда да тартады; ол бақыттың не бақытсыздықтың себепкері бола алады. Сенека. Moral letters ( Өнегелі хаттар ). Соған қарамастан, айналасындағы адамдардың пікіріне мән бермейтін ол Рим көшелерімен жалаң-аяқ жүретін. Таңдаулы тағамдар алып жесе де болар еді. Дегенмен қарапайым тамақты жөн көрді. Жауында да, аптап ыстықта да басын бүркемейтін. Катон неліктен даңдайсып кетпеді?
Себебі ол өз жанын шыдамдылық пен төзімділікке үйретті. Дәлірек айтқанда, ол « болары болсын » деген салқынқанды көзқарасқа бой үйретті. Кейінірек мұның әскерде де, форумда да, Сенатта да көп пайдасы тиді. Сондай-ақ әке және мемлекеттік қайраткер болуына септігін тигізді. Жаттығулар оны кез келген жағдайға, кез келген сәттілікке дайындады. Жаттығып дайындалсақ, біз де өзіміздің мықты бола түскенімізді сезінер едік. Ол жерден ләззат алып емес, жаның қиналып шығуы керек. Оған дені сау адам бармайды. Эпиктет. Discourses ( Сұхбаттар ). Атауына және сол жерден массаж алған адамдардың пікірлеріне қарамастан, оны жақсы жер дей алмаймыз. Өйткені емдік шаралардан кейін дене қатты ауырады. Мамандар науқастың әлсіз тұсын нығайту және осы аймақтарға әсер ету үшін қай жерді басу керегін нақты біледі. Стоицизм философиясының емдік массажға ұқсас тұсы бар. Қандай да бір бақылау шаралары мен жаттығулар жан жараңыздың аузын тырнайды, – мұнда нақты сипат жоқ. Бірақ жаныңыз осылай ауруы да керек. Өмірдегі көптеген қиындықтарға төтеп беріп, шыдамдылық таныту үшін ерік-жігеріңізді шынықтыра бастайсыз. Эпиктет. Discourses ( Сұхбаттар ). Соғыс бүгінгі түсінігіміздегі сияқты үздіксіз шайқастардан тұрған жоқ.
Керісінше, ол сирек шешуші шайқастарды қамтитын бірқатар шабуылдан тұратын. Эпиктет қысқы жаттығуларға қатысып, денені шынықтыру керек дегенді айта отырып, [ 76 ] хеймаскесай сөзін қолданғанда, әскери қызмет толық уақытқа созылуы мүмкін деген түсінікке қарсы дау айтады ( жеме-жемге келгенде, толық емес жұмыс уақыты деген кез келген нәрседе болуы мүмкін ). Жеңіске жету үшін дайындық пен жаттығуға бар уақытың мен күш-жігеріңді сарп етуің керек. Баскетболшы Леброн Джеймс [ 77 ] те жаз мезгілінде үзіліс жасамайды: бұл уақытын ойынның түрлі аспектілерін пысықтауға арнайды. АҚШ әскері бейбіт заманда өз сарбаздарын соғысқа дайын болу үшін күндіз-түні жаттықтырады. Ал ол жақта сарбаздар ұрыс аяқталғанға дейін шайқасады. Бұл бізге де қатысты. Күшіміздің жартысын ғана жұмсап әрекет ете алмаймыз. Бос уақытымыз, тіпті демалыс күндеріміз де жоқ. Өмірдің бізді шетке, қайраңға лақтыруына дайын жүреміз; мұндай жағдай туа қалса, дайын боламыз және жеңіске жеткенше тоқтамаймыз. Ішкі рухының күшін көрсетуге бір рет те мүмкіндігі болмаған қайырымды жандарға да соны айта аламын: « Байғұс-ай, бақытсыздықтың не екенін білмейтін бақытсыз жан.
Қарсыласыңа кезікпей өмір сүрдің; сондықтан ешкім, тіпті өзің де, қандай қабілетің барын білмей өтесің ». Сенека. On providence ( Көрегендік туралы ). Қазір әлдеқайда жақсы жағдайда өмір сүріп жатса да, « иә, сондай бір кезең болған » дейді. Бұл өмірімдегі ең керемет кезең еді » дейді енді біреулер. Немесе « мен ештеңені өзгертпес едім » дейді. Қандай ауыр кезең болса да, ол осы адамдарды қалыптастырды және дәл осындай тұлғаға айналдырды. Қиындықтың тағы бір пайдасы бар. Оны бастан өткергеннен кейін, мүмкіндігіміз бен ішкі әлеуметіміздің шамасын түсініп, әрі қарай өмір сүреміз. Бұл күрестер сізге күш-қуат береді, өйткені алдағы қиындықтардан да дәл сондай төзімділікпен өте алатыныңызды білесіз. Ницше « Өлтірмегеннің бәрі мені шыңдай түседі » деген. Болашақта бірдеңе дұрыс болмай қалады немесе жолым болмайды екен деп бүгін алаңдап қайтесіз? Мүмкін, кейінірек дәл осы қалыптастырушы тәжірибеге алғыс айтатын шығарсыз. Қайғы-қасіретке ұшырап, соққы аласың; құдайлар мен адамдарды айыптай бастайсың. Ал өзіңдікін ғана менікі деп, өзгенікіне көз салмасаң, сені ешкім ештеңеге мәжбүрлей алмайды, ешкім кедергі келтірмейді, ал сен ешкімді жазғырып, айыптамайсың.
Өз қалауыңа қарсы шыға алмайсың, саған ешкім зиян тигізбейді. Дұшпаның да болмайды, өйткені сенің әлсіз тұсың жоқ. Эпиктет. Enchiridion ( Энхиридион ). Кейін ол жеті жарым жыл уақытын лагерьлерде өткізді. Оны қатыгездікпен азаптады, бірақ ол әрдайым қарсылық білдіруге тырысты. Оны үгіт-насихат жүргізетін бейнефильмге түсуге мәжбүрлеп көрді, бірақ ол түсірілім өтпесін деп, өзіне әдейі ауыр жарақат салды. Ұшақ құлаған кезде Стокдэйл: « Мен Эпиктет әлеміне кіремін », – деді. Бірақ ол философиялық семинарды айтпаған еді. Ол жерге қонған соң, не нәрсемен бетпе-бет келетінін білді. Және аман қалу оңай болмайтынын да түсінді. Сұхбат кезінде Джим Коллинзге « Жақсыдан ұлыға дейін » [ 79 ] атты класикалық кітабына арнап Стокдэйл бәрінен азап шеккен тұтқындар тобы туралы айтып берді. Рождество келді, Рождество өтті. Сол кезде олар: « Пасхаға дейін босаймыз », – деді. Пасха да келді, ол да өтті. Одан соң Алғыс айту күні, сосын тағы да Рождество. Сөйтіп, олар құсадан қайтыс болды ». Ал Стокдэйл осының бәріне шыдап, аман қалды.
Ол қалауына ерік бермей, тек өз құзырындағы нәрсеге – өзіне ғана зейін қойды. Эпиктет. Discourses ( Сұхбаттар ). Екі мың жыл өткен соң Джеймс Стокдэйлдің де аяғын шынжырлап тастайды. Сол түрмеге кейіннен сенатор болған Джон Маккейн де түсті; оның да басынан осындай жағдай өтті. Маккейннің әкесі атақты әрі жоғары лауазымды әскери қызметкер еді, [ 80 ] сондықтан вьетнамдықтар оның ұлына талай рет өз адамдарын тастап, үйге қайтуды ұсынған. Бірақ ол өзі аңсаған бостандықтан айырылатынын білсе де, саналы таңдауынан бас тартпады, азғырғанға көнбеді. Бұл адамдардың ешқайсысы мойымады. Оларды ешкім өз ұстанымдарынан айныта алмады. Мәселе сонда: сізді шынжырлап тастауы мүмкін, бірақ ішкі болмысыңызды ешкім өзгерте алмайды. Тіпті ең ауыр азаптаулар да ойымыз бен санамызды басқару, өз еркімізбен шешім қабылдау мүмкіндігінен айыра алмайды. Бұл нәрселерден өзіңіз ғана бас тарта аласыз. Саналы таңдауын бірінші орынға қойған жан ғана нағыз адам. Басқаның бәрі оған бағынышты, ал ол ешкімге бағынбайдығ кіріптар болмайды. Discourses ( Сұхбаттар ). Әйелі, бала-шағасы көз жұмды, өмір бойы істеген жұмысынан, бостандығынан айырылды. Ештеңесі қалмады.
Алайда ол ұзақ ойлана келе, қайғы-қасірет дегеннің нені білдіретінін анықтау қабілетін сақтап қалғанын байқайды. Оны бұл қабілетінен тіпті нацистер де айыра алмаған еді. Франкл сонымен қатар басына түскен жағдайдан жағымды дәріс ала алатынын түсінді. Өзі жасаған психологиялық теорияларды тексеруді ( яғни оларды қайта қарау ) жалғастыруға мүмкіндік тапты. Әлі де басқаларға пайдасы тиетін. Тіпті өзі күнделікті куә болған ауыр азап пен қасіреттен жақындарының құтылғанына қарап, жұбаныш тапты. Сіздің жасырын күшіңіз – саналы таңдауыңыз бен таңдау жасау мүмкіндігіңізде. Өмірдің қысым көрсететін және жауапкершілік жүктейтін тұстары жайында ойланыңыз. Күн сайын алдыңыздан қандай таңдау шығады? Ойлансаңыз, олардың, шын мәнінде, қаншалықты көп екеніне таңғаласыз. Ал сіз оны пайдалана аласыз ба? Оның жеңілмейтін рухы екі жағдайға да қарсы тұра алады. Өйткені ол бақытты кезінде бақытсыздыққа қарсы өз күшін сынап көрді. Сенека. On consolation to Helvia ( Анасы Гельвияны жұбатуы ). Мұның нақты себебі белгісіз, бірақ сол кезде Императордың әпкесімен [ 82 ] көңіл қосты деген сыбыс тараған еді. Біраз уақыттан кейін философ анасына хат жазады. Ұлын сағынып қайғырған әйелді сабырға шақырып, жұбатуға тырысады.
Алайда осы хатында ол, негізінен, өзімен-өзі сөйлеседі. Жанына батқан тағдыр тәлкегі үшін өзін әбден жазғырады. Ол белгілі бір дәрежеде саяси және әлеуметтік жетістікке қол жеткізеді. Әрине, нәпсісін қанағаттандырып жүре берсе де болар еді. Бірақ оның өзі де, отбасы да істеген ісінің зардабын шегеді. Біз жіберген қателігіміз бен қабылдаған шешіміміз үшін қалай жауап беруге тиісті болсақ, ол да солай жауап береді. Қалай төтеп беру керек? Қалай күресу керек? Қалай болса да, ол қайғыға салынбай, анасын сабырға шақырды. Кейбір деректерге сүйенсек, Сенека Римдегі билікке оралу туралы өтініш білдірген, ақыр аяғы солай болды да. Сөйтіп, қудаланғаннан кейінгі масқара мен жан азабынан оңай құтылған сияқты. Көп уақыт бойы зерттеген философиясы оның санасын осындай қиындықтарға дайындады және оған үмітпен ғана өмір сүргенде қажетті батылдық пен шыдамдылықты үйретті. Ендігі тағдырды қайтадан билікпен байланысты болатынын түсінгенде, философия мұны тиісті нәрсе деп қабылдауға және оған тәуелді болуға мүмкіндік бермеді. Және онысы тиімді еді. Өйткені өмір оған тағы бір сынақ дайындап тұрды. Жаңа император бар ашуын Сенекадан алған кезде, ол бұған да дайын болды. Қайғы-қасіретімізде де шек болмайды ғой.
Сенека. Moral letters ( Өнегелі хаттар ). Ол Конституцияға жиырмасыншы түзету [ 84 ] енгізілгенге дейін осы қызметке келген соңғы президент және наурыз айына дейін қызметіне кірісе алмаған соңғы адам еді. Мұның бәрі алпауыт мемлекет бірнеше ай бойы сенімді басшысыз өмір сүреді дегенді білдірді. Дүрбелең басталды. Банктер жабылды. Халықты үрей биледі. Бәлкім, сіз « қорқыныштан басқа ештеңеден қорықпау керек » дегенді естіген шығарсыз. Бұл әлгі атақты сөзден алынған. Алайда бүкіл үзіндіні оқығанымыз дұрыс. Өйткені онда біз өмірде бетпе-бет келетін көптеген қиындықтар айтылған. Бір ойымды сеніммен айтуға рұқсат етіңіздер. Біз қорқуға тиісті жалғыз нәрсе – қорқыныштың өзі. Сөзсіз, ақылға қонымсыз, негізсіз үрей. Ол – шегіністі ұмтылысқа айналдыруға кедергі жасайтын үлкен күш. Стоиктер білген: қорқыныштан әртүрлі қасіретке душар ететіні үшін қорқу керек. Біздің қорқынышымыз – одан арыламыз деп, өзімізге келтірген зиянмен салыстырғанда түк болмай қалады. Экономикалық дағдарыс жақсы емес, ал дүрбелең одан да жаман. Қиын жағдайда қорқыныш көмектеспейді, тек жағдайды ушықтырады. Сондықтан егер жағдайды өзгерткіміз келсе, үрейге қарсы тұрып, бой алдырмау керек. Сонда өзіңе « менің қорыққаным осы екен ғой » дейсің.
Алаңсыз күйіңде де жаның қиындыққа дайын болсын, шуақты күндерде де өмірдің соққыларына қарсы күш жинасын. Сарбаздар бейбіт уақытта да жорыққа шығады. Жауға шаппаса да, топырақ үйеді. Қажетті нәрсеге күші жету үшін өздерін қажетсіз жұмыспен шаршатады. Сенека. Moral letters ( Өнегелі хаттар ). Бастапқыда есеңгіреп қалғанмен, уақыт өте өзіңізді жақсы сезіне бастайсыз және бұрынғыдай үрейленбейсіз. Байқап көруге тұрмайтын көптеген қиындықтар бар, – оларды ертерек шешуге тырысу керек. Елестетіп көріңізші. Үйіңізде ыстық суды өшіріп тастады. Немесе әмияныңызды ұрлап кетті. Жұмсақ төсенішіңіз жоқ болғандықтан, еденде ұйықтауға тура келеді немесе қарызыңыз үшін автокөлігіңізді тартып алды да, барлық жерге жаяу баруға мәжбүр болдыңыз. Жұмысыңыздан айырылдыңыз, басқа жұмыс іздеу керек деп ойлаңыз. Мұны әншейін елестетіп қана қоймай, сондай жағдайда өмір сүріңіз. Мұны дәл қазір, бәрі жақсы болған кезде жасаңыз. Сенека еске салғандай, « алаңсыз күйіңде де жаның қиындыққа дайын болсын, шуақты күндерде де өмірдің соққыларына қарсы күш жинасын. Жауынгердің ұрыста бой алдырмағанын қаламасаңыз, шайқастың алдында оны бір ширатып алыңыз ». Сонымен, оңашада отырып түскі ас ішуді үйренейік. Барынша аз адамның қызметін пайдаланыңыз.
Киім не үшін керек болса, сол үшін ғана сатып алыңыз. Қарапайым тіршілік кешіңіз. Сенека. On tranquility of mind ( Рухтың бейқамдығы жөнінде ). Алайда Гитлердің жаугершілігінен кейін өмірінің тас-талқаны шықты. Тарихтың өкінішті, уақытқа бағынбайтын ырғағы сол – кейінірек көп саясаткерді біз батылдық деп баға берген көзқарасы үшін қызметінен алып тастады. Қаржы саласындағы алаяқтар көптеген еңбекқор әулеттерден ақша ұрлай бастады. Біреулерді қылмыс жасады деп айыптап, жылдар өткен соң ғана ақтап алды. Кез келген жағдай бізді жоғарыдан төмен қарай құлатып әрекет етуге мәжбүрлеуі мүмкін: аз ақша, аз атақ, аз мүмкіндік, аз қормен болса да әрекет етеміз. Сондай-ақ жас келген сайын туындайтын « аз » деген ұғым бар: аз қозғалыс, аз табыс, аз еркіндік. Дегенмен біз бұл жағдайға да белгілі бір дәрежеде дайындала аламыз: ол – мұндай жағдайда бастан кешетін сезіммен танысу. Тағдырыңыздағы өзгерістер мен эмоцияға мастанудан қорғанудың бір тәсілі – дәл қазір қаржылық шама-шарқыңызға қарай өмір сүру. Бүгін « азды » қанағат тұтып, өмір сүріп көрсек болады. Сонда шынымен « аз » болған кезде, соншалықты қорқынышты болмайды. Диоген Лаэртский.
Lives of the eminent philosophers ( Танымал ойшылдардың өмірі, ілімі және нақыл сөздері ). Исократ жас жігітке: « Өзіңмен сөйлесетіндерге тәкаппарланба, әдепті бол. Өйткені бойын өрлік билегендердің менмендігіне тіпті құлдар да зорға төзеді », – деп кеңес берген. Бұл өмірдің ащы шындығын көрсететіндіктен, қалыптасқан тақырып: адамдар өзін-өзі басып озуға тырысады. Олар бәрін білеміз және басқалардан асып түсеміз деп ойлайды. Біреу білімін паш еткісі келеді, бірақ мұнысы басқаларға ұнамайды. Бірақ бұған жол бермеуге болады. Отты үрлей бермесе, лапылдамайды. Шектен шыққан сенімділік – адамның осалдығы мен жауапкершілігі. Онсыз да кішіпейіл жан болсаңыз, сізді ешкім басып-жаншып әуре болмайды. Сонда әлемнің сізге дайындайтын жағымсыз тосынсыйлары да азая түседі. Жерден ешқайда көтеріліп кетпесеңіз, сізді ешкім төменге тастап жібермейді, ал соңғысының зардабы ауыр. Оны қирататын темір немесе от емес, біреудің пікірі <... > Міне, осы жерден бастау керек және осы жерде қамалды басып алып, озбырды қуып шығу керек. Эпиктет. Discourses ( Сұхбаттар ). Бұл ішкі қамал. Бұл адам үшін ұлы қорған, және олардың түсінігі бойынша, біздің рухымызды қорғайды.
Біз физикалық тұрғыдан осал болуымыз мүмкін, әртүрлі жағдайда тағдырдың ойыншығына айналуымыз ықтимал. Бірақ біздің ішкі қорғанымызға ешкім қол сұға алмайды. Марк Аврелий айтқандай ( шын мәнінде, бірнеше рет айтқан ), « заттардың адам жанына қатысы жоқ ». Алайда тарихқа көз салсақ, егер сатқын өз ішіңнен шықса, алынбас қамалдың өзін бәрібір бұзуға болады екен. Қабырғалардың арғы жағындағы азаматтар қорқыныш пен ашкөздіктің құрбаны болса, қақпаны ашып, жауды кіргізіп жіберуі мүмкін. Өзін-өзі ұстай алмай, үрейге бой алдырғанда адамдардың көбі дәл солай жасайды. Сізде күшті қорған бар. Оны ұрыссыз бермеңіз. Одан құтылудың жолын сұрағанша, ол үшін ұзақ ғұмыр тілеп көр. Барлық дұғаларыңды керісінше тіле де, не болатынын көр. Марк Аврелий. Meditations ( Ойлар ). Қиын жағдайда көмек сұрауымыз мүмкін. Сәтсіздікке ұшырасақ, тағы бір мүмкіндік сұраймыз. Спорттық жарыс кезінде жанымызды шүберекке түйіп, өзіміз қалаған нәтижені күтеміз. Өтінемін » дейміз. Нақты біреуге жүгінбестен, дұға етеміз. Бір нәрсеге қатты құштар болған сәттерде әдетте біздің өтініштеріміз тек қана өз басымызға қатысты екенін көруге болады. Біз Құдайдың араласуын қалаймыз. Бір таңғажайып орнап, өміріміз жеңілдегенін қалаймыз.
Бірақ қажетіңізге қол жеткізу үшін жай ғана төзімділік пен күш-қуат сұрауға қалай қарайсыз? Бәлкім, сіз өзіңіз басқарған іске қатысты онсыз да бар айқындықты сұрап жүрген шығарсыз. Мүмкін, дұғаларыңыз әлдеқашан қабыл болып қойған да шығар. Біраз уақытқа дейін философиямен өзің үшін айналыс. Жеміс те осылай пайда болады. Алдымен тұқым біраз уақыт бойы топырақтың астында жасырынып жатуы керек, ал жеміс беруі үшін біртіндеп өсуге тиіс. Егер ол гүлдеуді тоқтатса, онда ол жеміс бермейді деген сөз. Міне, сен де сондай өсімдіксің: сен өзің ойлағандай ерте гүлдеме. Онда қақаған қыстың шыңылтыр аязында үсіп қалуың мүмкін. Эпиктет. Discourses ( Сұхбаттар ). Бұл керемет нәрсе. Мен бәрін түсіндім. Мен стоикпін дерсіз. Шын мәнінде, ол сіз ойлағандай оңай емес. Осы философиямен келіскеніңіз – стоицизмді терең меңгергеніңізді білдірмейді. Ақылды деп айту үшін кітаптарды көп оқу немесе жақсы кітапханаңның болуы – көршілерді таңғалдыру үшін бақ өсіргенмен тең. Отбасыңды асырау үшін ағаш егу? Бұл уақытыңызды пайдалы өткізу деген сөз. Стоицизм дәні әлдеқашан топыраққа егілген. Оның өсіп-жетілуі үшін не қажет болса, бәрін жасаңыз.
Сол кезде ол да, сіз де мықты боласыз және өмірдің аязына төзесіз. Бірақ қорқынышты жеңіп, бақытсыздықты бағындыру – нағыз ердің ғана ісі. Сенека. On providence ( Көрегендік туралы ). Олар айынан оңынан туып, оқуын жылдам аяқтап, үлкен мансапқа жеткен шығар. Ешқандай жоспары болмаса да, шұғыл шешім қабылдап, бір істен екіншісіне тез ауысып, еш қиналмастан өмір сүріп келе ме? Ондай адамдар белгілі бір дәрежеде қызғаныш туғызады, әрине. Біз де жеңіл өмірді қалар едік. Немесе солай ойлаймыз. Бірақ жеңіл өмір шынымен соншалықты тәнті болуға лайық па? Кез келген адамның жолы болуы мүмкін. Ештеңеге назар аудармау үшін дағды қажет емес, оны ешкім ұлылық деп санамайды. Ал қиындықтарды жеңіп, басқалар беріле салғанда, алға жүрген, өз мақсатына табанды түрде ұмтылған адамдардың жөні бөлек. Оларға тәнті боласың. Өйткені оның жетістігі – өзінің төзімділігі мен шыдамдылығының нәтижесі. Ол туабітті бақ немесе бір таңғажайып жағдайлардың нәтижесі емес. Егер әңгіме табысқа жету жолында сыртқы факторлар ғана емес, өзімен және өз эмоцияларымен де күресе білген адам жайында болса, бұл анағұрлым ерекше әсер қалдырады.
Ал егер адам о бастан жолы болмай, мұны түсініп, бәрібір үлкен жетістікке жетсе ше? Ұлылық деп осыны айт! Біреу мені жек көре ме? Бұл оның өз шаруасы. Ал менің шаруам – біреудің өшпенділігін оятатын бірдеңе істемеу немесе айтпау. Біреу жек көріп кете ме? Бұл өз шаруасы. Ал мен мейірімді және бәріне адал адаммын және оған осы кемшілігін көрсетуге дайынмын – мен сенің осы қылығыңа төзіп жүрмін деп тұспалдамай, шын ниетіммен көрсетемін. Марк Аврелий. Meditations ( Ойлар ). Ол әсіресе басқа адамдарға деген реніш пен өшпенділікке қатысты болса. Стоик басқа адамдардың өшпенділігі мен жағымсыз пікіріне тап болған кезде, « бұл пікірді өзгерте алам ба? » деп сұрайды. Егер оған ықпал етуге немесе өзгертуге мүмкіндік болса, ол осы мүмкіндікті пайдаланады. Ал ықпал ете алмаса, ол адамды сол қалпында қабылдайды және өзін жек көрген адамды ешқашан жек көрмейді. Өмірде одан басқа да проблема жеткілікті. Басқа адамдардың не ойлайтынына бас қатыруға уақыт жоқ. Тіпті ол бізге қатысты болса да. Сол сияқты, көп жағдайда саған аурудың мәңгілік және адам төзгісіз еместігі туралы Эпикурдың айтқан сөзі көмектесуге тиіс.
Оның шектеулі екенін естен шығарма және әсерін қиялыңда дамытып жіберме. Оған қоса, біз шағымданатын көп нәрсе – маубастық, тершеңдік, тәбеттің жоғалуы сияқты ойдан шығарылған аурулар. Олар мазаңды ала бастаса, өзіңе аурудан жеңіліп барамын деп айт. Марк Аврелий. Meditations ( Ойлар ). Оқиға куәгерлерінің бірі тіпті зардап шеккен адамды қайтыс болды деп ойлайды. Черчиль қабырға сүйегі шытынап, ауыр бас жарақатымен сегіз күнін ауруханада өткізеді. Бір ғажайыптың күшімен Черчилль есін жоғалтпаған еді. Және полициямен сөйлескенде, кінә өзінен екенін айтады. Көлік жүргізушісінің жазаланғанын қаламайтынын алға тартады. Кейінірек жүргізуші ауруханада жатқан саясаткерге келіп, халін біледі. Сол кезде көлікті бір жұмыссыз адамның жүргізгені белгілі болады. Сонда Черчилль өзін өлтіруге шақ қалған адамға ақша ұсынды. Ауруынан гөрі жұмыссыз адамның жұмыс табуына осы бір оқиғаның кері әсер ететіні жанына қатты батады. Сондықтан ол адамға барынша қолдау көрсетуге тырысты. Өйткені сол кезде сен пайымыңа және талабыңа, сонымен қатар ақылыңа жүгінесің. Марк Аврелий. Meditations ( Ойлар ). Егер « иә » десеңіз, бұл керемет қасиет. Алайда табандылықтың тұтқыны болмаңыз. Бұл актив күндердің күнінде пассивке айналуы мүмкін.
Сыртқы жағдайлар өзгереді. Жаңа деректер пайда болады. Жаңа жағдайлар туындайды. Егер бұған бейімделе алмасаңыз, санаға түскен қосымша ақпаратқа сәйкес өзгермей, бұрынғы қалпыңызда өмір сүре берсеңіз, құлтемірден айырмаңыз қалмайды. Мәселе ерік-жігердің мықтылығында емес, өзгерістерге бейімделе алуында. Ақыл-ойды қабылдау қасиетін реттеуге, талаптануға, пайымдауға, белгілі бір мақсат үшін тиімді әрекеттерді айқындауға жұмсайды. Өзгеру мен жағдайға қарай бейімделу әлсіздік емес. Икемділік – күштің жеке бір түрі. Шындап келгенде, дәл осы бейімделгіш күшпен үйлесе отырып, бізді өміршең және төзімді ете түседі. Себебі аяғыңызда нық тұруыңыз керек және күнібұрын болжай алмайтын күтпеген жағдайларға дайын болуыңыз шарт. Марк Аврелий. Meditations ( Ойлар ). Музыканы сезіну үшін икемді, епті болу керек. Серіктесіңізді сезініп, онымен бірге үйлесімде қозғалуыңыз қажет. Күрделі нәрсені жүзеге асыруға тырысқан кез келген адам, бәсекелестік пен қарсылас барда, би метафорасы жеткіліксіз екенін түсінеді. Ешкім сахнаға шығып, бишіні тоқтатуға тырыспайды. Ешкім оны тұншықтыруға тырыспайды. Бірақ күресшілер үшін қиындықтар мен күтпеген жағдайлар – кәсіптерінің ажырамас бір бөлігі. Бұл спорт түрі дәл өмір сияқты күрес.
Олар қарсыласымен өз миындағы шектеулерімен, эмоцияларымен және жаттығуларымен күрескендей күреседі. Өмірде де күрестегі сияқты тек әдемі қимыл-қозғалыстар талап етілмейді. Ауыр жаттығуларға төзімділік танытып, жеңіске жетуге деген асқақ рухты тәрбиелеу керек. Философия дегеніміз – қандай да бір ерік-жігерді ұштап, батылдықты нығайтатын құрыш іспетті. Бірақ мүмкіндігінше шектен тыс кері шегінбеңіз. Әйтпесе сол жағдайға орала берсеңіз, онымен үндестікте боласыз. Марк Аврелий. Meditations ( Ойлар ). Бұл « Қара аққу » [ 90 ] деп аталатын оқиғалар, лаңкестердің шабуылы немесе жаһандық қаржылық дүрбелең болмауы да мүмкін. Бұл сіз күтпеген ұсақ-түйек бір оқиға болуы да ықтимал. Көліктің аккумуляторы отырып қалады, досыңыз соңғы сәтте көмектесуден бас тартады, аяқ астынан өзіңізді нашар сезінесіз. Мұндай жағдайлар өміріміздің шырқын бұзып, әбден титықтатып жіберуі мүмкін. Біз әлем туралы болжам жасап, соның негізінде жоспар құрамыз. Ал осы болжамымыз дұрыс болмағанда, жоспарымыз да, түсінігіміз де өзгеріп кетуі ғажап емес. Және бұл қалыпты жағдай! Мұндай жайттар болып тұрады. Жаяу әскер қиын шауылға тап болғанда, ең бастысы, сапта бейберекетсіздік орнамауы тиіс. Музыканттар кейде ырғақтан жаңылуы мүмкін.
Екі жағдайда да бәрінің мүмкіндігінше тезірек қалпына келуі маңызды. Сіз үшін де бүгін дәл осы нәрсе маңызды. Кейбір жаңа жағдайлар тұрақтылық пен тәртіпті бұзар. Мейлі. Өзіңізді қолға алыңыз да, бастапқы күйіңізге оралыңыз. Сондықтан қандай да бір жағдайға тап болған кезде, есіңде болсын, Құдайдың өзі күрес ұстазы ретінде сені бір дөрекі жасөспіріммен белдестіріп жатыр. Олимпиада ойындарында жеңімпаз болу үшін. Ал тер төкпесең, жеңе алмайсың. Менің ойымша, атлетке жасөспіріммен күресу мүмкіндігі ұсынылғандай, саған берілген мүмкіндік басқа ешкімге берілген жоқ. Эпиктет. Discourses ( Сұхбаттар ). Олар да біз сияқты спорттық іс-шараларды уақытты көңілді өткізудің бір жолы деп есептейді. Және бетпе-бет келетін мәселелерді дайындық алаңы деп санайды. Генерал Дуглас Макартурдың мына сөзін кейін Вест-Пойнттағы гранитке қашап жазған: [ 91 ] « Ұрыс далаларына тұқым егілді, олар кейінгі уақытта басқа алаңдарда жеңіске жеткізеді ». Қарсыласынан жеңілген әрбір адамның көңіл-күйі түседі. Себебі қарсыласының бойынан өзінде жоқ нәрсені байқайды. Ол: бойы, жылдамдығы, түсінігі болуы мүмкін. Не болса да, бәрібір! Мұндай жарысты қалай қабылдайтынымыз өзіміздің қандай спортшы екенімізді және қандай адам болатынымызды көрсетеді.
Біз бұған бір нәрсе үйрену және қазіргіден күшті болу мүмкіндігі ретінде қараймыз ба? Әлде тауымыз шағылып, шағым айтамыз ба? Не одан сорақысы, осымен бәрін тоқтатып, қиындықты емес, жайлылықты сезінетін оңай бір кәсіп табуға шешім қабылдаймыз ба? Ұлы адамдар өз қабілеттерін тексеруден қашпайды. Олар соған қарай ұмтылады, өйткені бұл – әншейін ұлылықтың өлшемі емес, оған апаратын жол. Ол аса сақ әрі рационалды әрекетке көшеді. Сөйтіп, құштарлықтан ада сана алынбас қамалға айналады. Ол кезде адамның бүкіл ғұмырында одан асқан қорғаны болмайды. Марк Аврелий. Meditations ( Ойлар ). Бір соққыға 10 мың рет жаттығатын адамнан қауіптенемін », – деген екен. Бір әрекетті өте жиі қайталаған кезімізде, ол бейсаналы әрекетке айналады. Және біз оны ойланбастан инерция арқылы жасаймыз. Жауынгерлік өнерді немесе ұрысты үйрену – қозғалысты өте мұқият игеру. Кейде бір сарбаздарды автомат деп санаймыз, бірақ олардың шын мәнінде жасап шығарғаны бейсаналы түрдегі мінез-құлық үлгісі. Мұны кез келгеніміз жасай аламыз.
Марк Аврелий « сізді басқаратын сана томаға-тұйық күйге түсіп, тек қана өзіне сенсе, ұстанымы дұрыс болғанына қарамай, өз еркіне қарсы әрекет етсе » деген кезде, ол бұл жаттығулардың әдеттеріңізді өзгертуі мүмкін екенін айтады. Өзіңізді ашудан бас тартуға үйретіңіз, сонда ұсақ-түйекке бола ашуланбайсыз. Өсек-аяңнан аулақ жүруге үйреніңіз, сонда ешкім сізді өсек-әңгімеге тартпайды. Қандай да бір әдет қалыптастырыңыз. Сонда, қиын сәттерде, оны бейсаналы түрде пайдалана аласыз. Егер мүмкін болса, қандай мінез-құлықты қолданғыңыз келетіні туралы ойланыңыз. Олардың қаншасын бір рет қана қолданып көрдіңіз? Бүгін екі рет қолданып көріңіз. Кез келген пенде таңғалған сайын көбірек қайғырады. Сондықтан біз бәріне дайын болуымыз керек. Өз жаныңызды бәріне дайындап, әдетте не болатынын емес, не болуы мүмкін екенін ойлауыңыз керек. Тағдырға салса, гүлденіп тұрған шағында жоя алмайтын нәрсесі бар ма? Не нәрсеге шүйлігіп, соққы жасаса да, одан бұрынғысынан да жарқырай түспеген нәрсе бар ма? Сенека. Moral letters ( Өнегелі хаттар ). Францияның Лион қаласы [ 92 ] зардап шеккендерге көмек ретінде қомақты қаражат жіберді.
Көп ұзамай Лионда да осындай алапат өрт шыққанда, Нерон ол жаққа сондай мөлшердегі соманы жіберді. Сенека мұны хаттарының бірінде жазды. Осы жағдайға таңданған болуы керек: « Бір қала екінші қалаға көмектеседі. Кейін екіншісі дәл сондай қиындыққа тап болғанда, оған қарызы қайтарылады ». Қоштасып жатқанда бір-бірімізге « сағынба » дейміз, содан кейін қарым-қатынасымыздың аяқталатынына таңғаламыз. Біз тағдырымыздың күрт өзгеруіне санамызды дайындауымыз керек. Келесі жолы қандай да бір қайырымдылық жасаған кезде, жақсылық жасап жатқаныңызды ғана ойламаңыз, болашақта өзіңізге де көмек сұрауға тура келуі мүмкін екенін ойлаңыз. Білуімізше, Сенека, шынымен де, осы ұстаныммен өмір сүрді. Хат жазылғаннан кейін шамамен бір жыл өткен соң, оған Неронға қарсы қастық әрекет жасады деген жалған айып тағылады. Ақыры не болды? Оны өзіне қол жұмсауға мәжбүрлейді. Тарихшы Тациттің осы көріністі сипаттауы бойынша, Сенеканың жақын достары жылап, үкімге наразылық білдіреді. Сенека олардан: « Даналықтарың қайда? Қасіретке тап болғанда төзімділік таныту сияқты жылдар бойғы қалыптасқан қасиет қайда? Неронның қантөгіске деген құмарлығын кім білмейді дейсіңдер? » – деп сұрайды.
Философ бұл өзінің басына да келуі мүмкін екенін білді және оған дайын болды. Біреу – нәпсінің, екіншісі – сараңдықтың, үшіншісі – атаққұмарлықтың; бәрі – қорқыныштың құлы. Мен кемпірдің құлы – консулярды [ 94 ] және байдың құлы қызметшіні айтайын. Пантомимо қызметіндегі ең танымал жастарды көрсетейін. Өз еркіңмен құлдық қамытын кигеннен ұят нәрсе жоқ. Сенека. Moral letters ( Өнегелі хаттар ). Өз әдеттерімізге, кофеге, жайлылыққа, біреудің мақұлдауына үйреніп қалғанбыз. Тәуелділік біздің өзімізді басқара алмайтынымызды білдіреді. Эпиктет: « Еркін болғысы келетін әр адам басқалардың билігіндегі нәрсеге ұмтылмасын және одан қашпасын де. Әйтпесе ол сөзсіз құл болады », – дейді. Бізден кез келген уақытта үйреніп қалған нәрсемізді тартып алуға болады. Әдеттерімізді жоюға болады. Мәселен, дәрігер кофе ішуге тыйым салады, сөйтіп, біз жайсыздық сезіміне тап боламыз. Міне, сондықтан да олар тым күшейіп кетпей тұрғанда, неге тәуелді екенімізді анықтап, өзімізді күшейтуіміз керек. Бір күн бойы қандай да бір нәрсесіз жүре аласыз ба? Бір ай диетада жүре аласыз ба? Телефонды алып, қоңырау шалуға деген қалауыңызға қарсы тұра аласыз ба?
Бір-екі реттен кейін бұл соншалықты қиын болмайды. Керемет көлігіңізді сервис орталығында жөндеп жатқанда, досыңыздың көлігімен жүріп көрдіңіз бе? Бұл соншылықты жаман ба? Өзіңізді жайлылық пен қолайлы өмірге деген тәуелділікке қарсы тәрбиелеңіз. Әйтпесе күндердің күнінде әлсіздігіңіз сізді орға жығады. Ғылымсыз бос уақыт – өлім және тірідей жерге көмілу. Сенека. Moral letters ( Өнегелі хаттар ). Көп жұмыс істедіңіз. Біраз нәрседен шектелдіңіз. Өзіңізге күш салдыңыз. Үзіліс жасайтын уақыт болды. Олай болса, ұшаққа мініңіз, бір қонақүйге орналасып, жағажайға барыңыз – бірақ жақсы кітап ала барыңыз ( жағажайда оқитын түкке тұрғысыз журнал емес ). Осы демалыстан ләззат алуға тырысыңыз. Бос жүрмей, белсенді болыңыз. Өзіңіздің Ғаламдағы орныңызды түсіне отырып, айналаңыздағы әлемді бақылаңыз, кереметтерін бойыңызға сіңіріңіз. Жұмыстан демалыс алыңыз, ал үйренуден демалыс алмаңыз. Мүмкін, сіздің мақсатыңыз құрметті демалысқа ертерек шығу үшін көбірек ақша табу шығар. Сіз үшін қуаныштымыз! Зейнетке шығудағы мақсат – бейберекет өмір сүру мен матчты аяғына дейін жеткізбеу емес. Бұл тым оңай болар еді. Керісінше, дәл қазір өмірлік мұратыңызға ұмтылатын уақыт. Өйткені сізді алаңдататын үлкен бір кедергі жойылды.
Сонда күні бойы бос отырып, ештеңе істемеу керек пе? Кешке дейін теледидар қарау немесе тізімдегі елдерге тағы бір белгі қою үшін бір жерден бір жерге барып, әншейін саяхаттау керек пе? Бұл өмір емес. Бұл еркіндік емес. Тыныштықтың өзі де қорқуға себеп туғызады. Күндердің күнінде тауың шағылғанда қауіпсіздіктің өзіне сенбейтін боласың. Соқыр үрейге дағдыланған жан өзін құтқара алмайды. Ол қашқақтамайды, қашады. Ал қауіп-қатерге ту сыртымыздан соққы жасау оңай. Сенека. Moral letters ( Өнегелі хаттар ). Журналист Роберт Каро былай деп жазған: « Билік адамды бұзбайды – оның кім екенін аша түседі ». Қандай да бір мағынасында, қаржылық немесе жеке бастың дамуы да дәл осы сияқты. Егер сіздің санаңыз белгілі бір үлгіні жасап қойған болса, мысалы байбалам салу әдеті, ( Сенека жазғандай ), онда сізге келетін нәрсенің қаншалықты жақсы екені маңызды емес. Сіз әлі де байбалам салуға дайын тұрасыз. Санаңыз мазасыздануға себеп табады. Және бәрібір бақытсыз боласыз. Мүмкін, бұрынғыдан бетер шығар, өйткені бұл жолы көп нәрсені жоғалтуыңыз ықтимал ғой. Сондықтан да жолыңыз болғанға сеніп отыру – ақымақтық.
Егер сенуге тұрарлық нәрсе болса, ол мінездің күштілігі болсын. Жолыңыз болған жағдайда, бұл сипат өркендеуіңізге мүмкіндік береді. Немесе одан да жақсысы – осындай мінез бен сенімділік үшін жұмыс істеуге жағдай жасайды. Әр әрекетке, әр ойға мызғымас мінез қалыптастыру жолындағы құрылыс блогы ретінде қараңыз. Олардың әрқайсысының берік және мағыналы болуына күш салыңыз. Олар: түсініктеріңді дұрыс пайдалану; ал қалғанының бәрі бізге тәуелді емес. Мұны құдайлар қаламағандықтан ба? Менің ойымша, мүмкін болса, оның бәрін де құзырымызға беріп қояр еді. Бірақ олар өйте алмады. Эпиктет. Discourses ( Сұхбаттар ). Немесе дәл сол күнгі өзімізге тәуелді, біздің қолымзыдан келетін нәрсеге қарап, қуана аламыз. Мысалға, кез келген жағдайда шешім қабылдау мүмкіндігіне. Екінші нұсқа шексіз билік – бақылаудың шынайы және таза түрін ұсынады. Егер басқа адамдарды бақылаумен жүрсеңіз, олар сізді бақыламас па еді? Оның орнына сізге ең әділ және пайдалы көзірлер берілген. Сіз сыртқы жағдайларды басқармайсыз, бірақ осы мәселелерді шешу және қабылдау қабілетін сақтап қаласыз. Бұл оқиғалардың әрқайсысы сіз үшін нақты нені білдіретінін бақылауда ұстайсыз. Бұған дәл қазір сіздің алдыңызда тұрған мәселе де кіреді.
Дұрыстап қарасаңыз, мұндай көзірлер сізде жеткілікті екенін байқайсыз. Өйткені адамға бәрі аздық етеді. Жер аударылғандар үшін кедейлікте ешқандай қолайсыздық жоқ. Өйткені бірде-бір жерде адамға жеткілікті нан табылмайтындай қатал жағдай жоқ. Сенека. On consolation to Helvia ( Анасы Гельвияны жұбатуы ). Алғашқы жалақыңызды есіңізге алыңызшы. Өте көп ақша боп көрінді ғой. Немесе жеке бөлмеңіз, жуынатын бөлмеңіз және асүйіңіз бар алғашқы тұрғын үйіңізді ойлаңыз. Тіпті болмаса, жылдам дайындалатын кеспені қалай әзірлегеніңізді еске түсіріңіз. Бүгін сіз әлдеқайда көп жетістікке жеттіңіз, сондықтан бұл жағдайлар қарабайыр болып көрінуі ықтимал. Мүмкін, қазір қолыңызда бардан көбірек нәрсе қалайтын шығарсыз. Дегенмен бірнеше жыл бұрын осы жағдайлар жеткілікті болып қана емес, керемет жағдай болып көрінді ғой! Біз белгілі бір жетістікке жеткен соң, өзіміздің қаншалықты төзімділік танытқанымызды ұмытып кетеміз. Бұрыннан бар нәрсеге үйреніп қалғанымыз соншалық – онсыз өмір сүре алмайтын сияқтымыз. Мұның бәрі бос сөз, әрине. Дүниежүзілік соғыстар кезінде ата-әжелеріміз шектеулі мөлшердегі газ, май және электр қуатымен-ақ өмір сүрді. Сіздің жағдайыңыз әлдеқайда нашар болған кезде, бұл сізге қаншалықты қалыпты боп көрінсе, олар үшін де қалыпты жағдай боп есептелді.
Есіңізде болсын, тіпті бүгін ісіңіз кенеттен кері кетсе де, сізге ештеңе болмайды. Сіздің шын қажеттіліктеріңіз соншалықты көп емес. Өмір сүруіңізге қауіп төндіретін оқиғалар өте аз. Осы мәселе төңірегінде ойланыңыз және қорқынышыңыз бен үрейіңізді басыңыз. Егер мені күшпен сүйреп әкетсең, тәнім – сенімен, ал жаным Стильпонмен бірге болады. Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Адам жанына ешкім ықпал ете алмайтынын меңзейді. Философия Стильпон ұстаз қалыптастырған ақыл-ойды қорғайды. Оны қақпасын сырттан ашуға болмайтын ішкі қорғанның көмегімен жүзеге асырады. Қақпаны тек іштегілер сатқындық жасаса ғана, ашуға мүмкіндік бар. Ол: « Мен түрменің бар екенін мойындамаймын. Ол мен үшін жоқ нәрсе », – дейді. Әрине, шын мәнінде, ол түрме еді, бірақ Картер физикалық тұрғыда ғана түрменің ішінде болды. Картер сана-сезімімен оның ішінде жатудан бас тартты. Сізде де осындай күш бар. Оны ешқашан зорлық-зомбылыққа қатысты немесе әділетсіз сот шешіміне қатысты қолдануға тура келмес деп үміттенемін. Дегенмен оның бар екенін кез келген апаттар мен қиыншылықтарда білесіз.
Тәніңізге жарақат түскені және сыртқы әлемнің сізге қандай ойды таңып жатқаны маңызды емес. Ақыл-ойыңыз бәрібір философиялық сипатта қала береді. Ол әлі де сізге тиесілі. Оған ешкім қол сұға алмайды. Сондықтан белгілі бір дәрежеде сізге де қол сұғылмайды. ҚАЗАН: ІЗГІЛІК пен МЕЙІРІМ 1 қазан ІЗГІЛІК НҰРЫ ЖАРҚЫРАСЫН Немесе шамның жалыны біреу келіп сөндіргенше жарқырауын қоймасын. Ал сенің бойыңдағы шынайылық, әділдік пен парасаттылық одан бұрын сөне ме? Марк Аврелий. Meditations ( Ойлар ). Санадағы сәуле ғаламды нұрландырады. Шамның білтесі ұзақ уақыттан кейінгі қараңғылықтан соң, енді жанды ма, әлде мәңгі өшер алдында жанып тұрды ма – мұның ешқандай айырмашылығы жоқ. Сіз қазір осындасыз және тірі тұрған кезде ізгіліктің қанат жаюына және оның сәуле шашуына мүмкіндік беретін кез келген басқа жер сияқты, бұл жер де жақсы. Сенека. On the firmness of the wise ( Данагөйдің төзімділігі жөнінде ). Ал енді біреулер инвестицияны қарым-қатынас пен қабілеттеріне жұмсайды. Өйткені оны, банктік шоттан қаражатты шешіп алғандай, оп-оңай шешіп алып, пайдалануға болатынын түсінеді. Ал үшінші адамдар, Сенека айтқандай, ақшаны өздеріне салады: өзін ақылды данышпан адамға айналдырады.
Бұл активтердің қайсысында нарықтағы өзгерістер мен апаттарға қарсы иммунитет күштірек? Олардың қайсысы сынақтар мен қиындықтарға жақсы төзеді? Қайсысы сізді ешқашан тастап кетпейді? Бұған Сенеканың өз өмірі мысал бола алады. Ол императордың досы боп тұрған тұста байып кетеді, бірақ Неронның ессіздігі барған сайын арта түскенде, Сенека біртіндеп одан кету керектігін түсіне бастайды. Философ императорға келісімге келуді ұсынады: оны толық азат еткенінің орнына, бар ақшсы мен сыйлықтарын қайтарып беретінін айтады. Нерон бұл ұсынысты қабылдамайды, бірақ Сенека бәрібір досын тастап кетіп қалады. Сөйтіп, салыстырмалы түрде өз тыныштығын қамтамасыз етеді. Дегенмен күндердің күні оған императордың « өзіне қол жұмсау туралы » бұйрығы келіп жетеді. Сенека сол кезде не нәрсеге сүйенді? Ниеті игі болғанына қарамастан, оның қайғы-қасіретіне себепші болған ақша да, достары да емес еді. Бұл батылдық пен ішкі күш болатын. Және бұл Сенека үшін ең ауыр сәт болды – соңғы және ең керемет сәт. Өйткені, қалай болғанда да, бәрі бір-бірімен тығыз байланыста. Сондықтан бір-біріне сүйкімді көрінеді. Олар бір-бірімен қарқынды қозғалыстың табиғи үндестіктің және біртұтастықтың арқасында байланысып тұр. Марк Аврелий. Meditations ( Ойлар ).
Барлығы үлкен бір жобаға қатысады. Мұның әртүрлі салаға қатысы бар еді. Алайда тіпті бір компанияның ішінде адамдар менмендікке салынып, бірге жұмыс істейтіндерін ұмытып кететіні өкінішті. Бәріміз де ата-бабамыз жұтқан ауамен дем аламыз, өлгеннен кейін, сол жерге көмілеміз. Стоиктер өмірдегі байланыс туралы қайта-қайта еске алды. Мүмкін, Ежелгі Грекия мен Ежелгі Римдегі өмір тым қатал болғандықтан шығар. Колизейде халықтың көңілін көтеру үшін жануарлар мен адамдарды еш себепсіз өлтірді ( стоиктер өз туындыларында бұл туралы көп айтып, қайғырады ). Жаңа жерлерді басып алды, ал тұрғындарын құлдыққа сатты ( стоиктер сонымен қатар империяны кеңейту процесінің пайдасыздығы туралы да айтты ). Мұндай қатыгездік біздің басқа адамдармен және қоршаған ортамен байланыста өмір сүретінімізді ұмытып кеткенде ғана туындауы мүмкін еді. Бүгін бір-бірімізге өзара тәуелді екенімізді еске түсіруге бір минут уақыт бөліңіз. Біз әрқайсымыз осы дүниеде белгілі бір рөл атқарамыз ( жақсылық, жамандық немесе зұлымдық жасаймыз ). Марк Аврелий. Meditations ( Ойлар ). Ол ғарыштың өзара байланысы. Осы тұжырымдаманың аясында, Ғаламдағы барлық нәрсе бір үлкен нәрсенің бөлігі деуге негіз бар.
Марк Аврелий өзінің Рим ғана емес, әлемнің азаматы екенін айту арқылы космополитизм ұғымын қалыптастырған алғашқы авторлардың біріне айналды. Оның идеясы бойынша, сіз омартадағы ара сияқтысыз. Ол осы пікірді еске салады. Кейінірек « Ойларында » император бұған қарама-қайшы ой қалыптастырды. Ол – « қоғамға зиян тигізбеген нәрсенің жеке адамға да зияны жоқ » деген идея. Сіз үшін жаман нәрсенің басқалар үшін де жаман болуы міндетті емес. Сіз үшін жақсы болған нәрсе басқалар үшін де жақсы болуы шарт емес. Экономикада көп ақша тігетін хедж-қорларды басқарушыларды ойлаңыз: олар өзінен басқаның бәрін құлдырату арқылы пайда табады. Сіз де солар сияқты болғыңыз келе ме? Жақсы стоик жақсы ниет пен одан шығатын дұрыс әрекеттер өздігінен біртұтас тіршілікке игі әсер ететінін түсінеді. Бұл дана адамның жалғыз игілігі. Керісінше, біртұтастық тіршіліктің игі істері жеке адамдарға да пайдалы. Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Әсіресе өзгені қорлайтын және ауыр сөздерді. Бұл қасиет болмаса, біз ізгіліктен айырылып қалар едік. Сенека. Moral letters ( Өнегелі хаттар ).
Аңшылар мен салық жинаушылардай ойласақ, өмір – « нөлден басталатын » ойын. Біреудің қолынан көп нәрсе келсе, біздің қолымыздан аз нәрсе келеді деген сөз. Алайда философиядағы барлық ұғым сияқты, эмпатия мен альтруизм – тәжірибеге қатысты мәселе. Сенека атап өткендей, басқа адамдардың жетістіктеріне қуануды да, олардың сәтсіздіктеріне қайғыруды да үйренуге болады. Олар басқаларға ( тіпті өз есебінен болса да ) барынша көмектесуге және қызғаныш пен меншіктеуден аулақ болуға тырысады. Бұл сіздің де қолыңыздан келеді. Әділетсіз адам зұлымдыққа бой алдырып, өзіне зұлымдық жасайды. Марк Аврелий. Meditations ( Ойлар ). Көбіне қылмыс жасалған жерде құсықтың ізі қалады. Мұның өз себебі бар. Адамдар өздерін ұстай алмай ашуланғанда немесе кек алғанда, катарсис сезімінде боламыз деп ойлайды. Ал, шын мәнінде, олар физикалық тұрғыдан өзін жайсыз сезіне бастайды. Мұндай сезімдер бізде де болады. Әсіресе өтірік айтқанда, біреуді алдағанда, жамандық жасағанда – өзімізді нашар сезінеміз. Адал емес жолмен пайдаға кенелерден бірнеше секунд бұрын өзіңізге сұрақ қойыңыз: « Мен өзімді қалай сезінемін? » Бұл осы кезде туындайтын үрейге тұрарлық нәрсе ме?
Өйткені қолға түсіп қалуыңыз мүмкін екенін бейсаналы түрде білесіз ғой. Өзіңді түсіну мен қате әрекеттердің бірге жүруі сирек. Егер сізге мұны істемеу үшін қандай да бір себеп қажет болса, осы сезімдерді қабылдаңыз. Бұл – өте күшті тежегіш фактор. Сен одан да кеңпейілділік, қайырымдылық, ізгілік сияқты қасиеттерге қарашы. Бұлар одан да жақсы ғой. Өйткені білім мен таным адамға сенім сыйлайтынын ескерсек, ақылды болудан артық рақат сезім жоқ. Марк Аврелий. Meditations ( Ойлар ). Алайда Марк Аврелий кеше өз есіне салғанды бүгін мен сіздің есіңізге саламын. Кез келген ләззат атаулы ізгіліктің жанына да жуымайды. Жыныстық қатынастан дофамин бөлінгенмен, бұл бірсәттік сезім. Жетістікке жеткендегі мақтаныш сезімі мен халықтың қошеметі де солай. Сөз жоқ, керемет сезім. Бірақ ол лезде өшеді. Қайта-қайта сол сезімді сезінгің кеп тұрады. Сонда қандай сезім ұзақ сақталады? Даналық, көркем мінез, парасат-пайым және мейірімділік болар. Философияның да міндеті – зерттеу және стандарттарды белгілеу; ал жақсы адамның міндеті – сол белгіленген стандарттарды пайдалану. Эпиктет. Discourses ( Сұхбаттар ).
Дегенмен сәл кідіріп, « бұл менің түсініктеріме сай келе ме » немесе « мен ұмтылатын адам осылай істер ме еді » деп сұрақ қойғанымыз сирек. Өмірде стандарттарды белгілеу керек, содан кейін соған сай әрекет ету қажет. Сіздің тіс тазалағаныңыз, дос таңдағаныңыз, ашуланғаныңыз, ғашық болғаныңыз, балаңызға ақыл үйреткеніңіз немесе итпен серуендегеніңіз – бәрі мүмкіндіктер. Жақсылық жасағым келер еді деу – сылтау. Жақсылық жасау деген – дәл қазір, дәл осы сәтте жасау деген сөз. Стандарттар бекітіңіз және оны берік ұстаныңыз. Бар болғаны осы. Өзіңе сараңдық танытпасаңғ яғни өткеннің бәрін өткеннің еншісінде қалдырсаң, келешегің мағыналы болады. Қазіргі қиындықтарды да турашыл және әділ мінезіңмен жеңесің. Турашыл болу – тағдырдың бергенін ықыласпен қабыл алу. Ал әділ болу – шындықты еш бүкпесіз айтып, заң бойынша және адамгершілікпен әрекет ету. Марк Аврелий. Meditations ( Ойлар ). Ол бұл екі сөзді шыда және қалыс-қал, аулақ бол деп атады. Бірақ неден аулақ болуымыз және не нәрсеге шыдауымыз керектігін қандай қағидалар анықтауға тиіс? Марк Аврелий қажетті жауапты береді: бұл турашылық пен әділдік. Басқаша айтқанда, ізгі қасиеттер.
Ей, адам, сен не істеп тұрсың? Оның бәрін алдын ала айтудың қажеті қанша? Ол сенің жүзіңде жазылып тұруы керек. Даусыңнан білініп, көзіңнен көрініп тұруға тиіс. Сүйген адам бәрін сүйіктісінің жанарынан аңғара қояды. Жалпы, бұл қарапайым және ізгі адамнын сезіліп тұруы қажет. Қасында тұрған адам оған жақындаған сәтте, қаласа да, қаламаса да – мұны бірден сезетіндей болу керек. Марк Аврелий. Meditations ( Ойлар ). Қалай болғанда да, бұл сөздер заңды сұрақты туындатады. Егер сөзіңнің бәрін осындай адалдық пен нақтылыққа қатысты тіркестермен айқындауға тура келсе, бұл нені білдіреді? Дәл қазір адал екеніңізді айтып тұрсаңыз, бұл әдетте өтірік айтатыныңызды білдірмей ме? Ал егер оның орнына нағыз банкноттар сияқты құнды, келісімшарттар сияқты анық, татуировка сияқты мәңгі қалып қоятын, адалдықты ту етіп көтеретін абырой мен өмірді жоғары бағаласақ қайтеді? Бұл кезде сіз басқа, анағұрлым арсыз адамдар қолданатын сендіруге қажет тіркестермен сөйлеуден құтылып қана қоймай, өзіңізді әлдеқайда жетілдіре түсесіз. Егер сені біреудің сүйгенін қаласаңыз – өзіңіз сүйіңіз ». Сенека. Moral letters ( Өнегелі хаттар ). Адамдар өзгеруге дайын болды.
Ол « Нені қалай өзгертеміз? Махаббат. Махаббат. Махаббат! » Махаббат. Махаббат. Махаббат. Махаббат. Неліктен? Өйткені, « Битлз » шырқағандай, « жеме-жемге келгенде, қанша махаббат сыйласаңыз, соншасын аласыз ». Бұл тек саясатқа, төзімділікке ғана қатысты емес, жеке өмірге де байланысты. Жек көру ешқашан ешбір істе көмектеспейді. Алайда махаббатпен, түсіністікпен, аяушылықпен кез келген мәселені шешуге, тіпті сізге қарсы шыққан жанның жүрегін жібітуге болады. Сіз мұны өзіңізге берілген махаббаттың бір бөлігін қайтаруым деп түсініңіз. Марк Аврелий. Meditations ( Ойлар ). Біз кек алуға көп уақыт бөлеміз. Және бір реніштен зардап шегіп, өзімізді басқа бір ренішке душар етеміз. Ашуымыз жан жарасының жазылғанынан гөрі ұзаққа созылып кетеді. Жиіркенішті қылыққа дәл солай жиіркенішті қылықпен жауап бергенше, қарама-қарсы әрекетті таңдаған дұрыс емес пе? Егер бір ит қапса, оны тістеуге тұра ұмтылсаңыз, есі ауысқан адам болып көрінбейсіз бе? Сенека. On anger ( Ашу жөнінде ). Немесе сіз лайықты болған қызметті иеленіп, мансабы өсті. Әлде сізді қызмет орныңыздан кетіріп, абыройсыздық жасады.
Ондай жағдайда « өмір солай » деп ойлайсыз немесе « күндердің күні менің де кезегім келеді » дейсіз. Немесе көп жағдайда « бұл ісі үшін одан кек аламын » деп топшылайсыз. Бірақ бұл – осындай қылықты көргенде ойға келген ең нашар ой. Марк Аврелий мен Сенека жазғандай, ең дұрыс шешім, нақтырақ айтқанда, ең жақсы кек – кек алудан бас тарту. Біреу дөрекі сөйледі деп, дөрекілікпен жауап берсеңіз, бар болғаны сол адамның дұрыс айтқанын растайсыз. Егер біреудің арсыздығына арсыздықпен жауап қатсаңыз, тағы да басқа тараптың дұрыстығын растадыңыз: бәрі өтірік айтады. Бізді ренжіткен немесе жанымызды жаралаған адамнан биік болуға тырысыңыз. Басқаларға үлгі болыңыз. Өтірікші, өзімшіл болу, өз бауырларыңды ренжітуге деген қажеттілікті сезіну – сұмдық жағдай. Ал адамгершілікпен өмір сүру өте жақсы. Аузынан жағымсыз иіс шығатын адамға ше? Ал, айтшы, сонда ол не істеуі керек? Оның қарны қампиған, аузы сасық және оның аузынан иіс шығуы қалыпты жағдай. Жақсы! Демек, сенің де ақылың бар. Олай болса, басқаға ақыл қос. Айт, есіне сал. Тыңдаса – сауығып кетеді. Ашуланса – ештеңе етпейді.
Бір рет тырысып көрген жақсы. Марк Аврелий. Meditations ( Ойлар ). Сіз оны жүйкеңіздің барлық талшығымен тітіркене жек көріп, тістеніп отырсыз. Өйткені ондай адамды дөрекі, арсыз, жиіркенішті деп санайсыз. Мұндай жағдайда әлгі адамды өлтіруге шақ қалып, әрең отырғандай боп көрінуіңіз мүмкін. Бірақ мұндай ой басыңызға келмей тұрғанда, көршіңізден сыпайы түрде тынышталуын өтінуге болады ғой. Немесе бортсеріктен сізді басқа жерге отырғызуын өтініп, мәселені шешуге мүмкіндік бар. Ал біз ыңғайсыз әңгімені бастағаннан гөрі, ашуланып, қанымызды қайнатуға дайын тұрамыз. Бұл әлгі адамға да көмектесе алатын еді ғой; осылай жағдайды екі адам үшін де қолайлы жолмен шешуге болар еді. Неге екенін, мәселе өз-өзінен шешілсін, бір сиқыр келіп көмектессін деп күтеміз. Ашулы көзбен қарағандағы өткір көзің оның өңменінен өтердей болғанда ғана, басқа адамды өзгеруге мәжбүрлей алатындай боламыз! Дегенмен бұл жерде: « Сонда шын мәнінде кім дөрекі? » – деген ой келеді. Сол үшін қалаған кезіңде түсінігіңді өзгерт. Сонда жартастарды айналып өткен теңізші сияқты тыныштық табасың, өз айлағыңа жетесің. Марк Аврелий. Meditations ( Ойлар ).
Дегенмен сіз абайсызда итіңізді басып кетсеңіз, әдетте оның алғащқы реакциясы – үру, қыңсылау немесе тістену екенін білесіз. Тек соққы батып кеткені болмаса, оның ешқандай айырмасы жоқ. Содан кейін ол кім басып кеткенін көреді, сіздің оны сабасына түсіріп, өзіңізді жазғырған даусыңызды естиді де, құйрығын бұлғаңдата бастайды. Жақсы адам басқаларды сөгуге асықпайды. Ол көп ойланады, бұл жағдайды түсіндірудің көптеген нұсқаларын келтіреді. Мысалға: бұл жазатайым жағдай; ол адам білмеді; бұл енді қайталанбайды деуі мүмкін. Мұндай тәсіл өмірді жеңілдетеді және бізді төзімді ете түседі. Ал кез келген жағдайды « ол жаман ниетпен жасады » деп қабылдау – пайымдаудың ең асығыс түрі және ол бәрін күрделендіріп жібереді. Басқа адамдарға келгенде, ойыңызға мұқият болыңыз, ішкі даусыңызға құлақ түріңіз. Сол кезде, Марк Аврелий айтпақшы, тыныштық пен сабырлықты сезінесіз. Дегенмен философияның негізін ұғындырған соң, жақсылыққа бейім адамдарды шыңға тез шығаруға болады. Сол сияқты, өзіңнен әлсіздерге көмектесіп, оларды да жаман ойлардан арылтуға мүмкіндік бар. Сенека. Moral letters ( Өнегелі хаттар ). Сіз ешкімді құтқаруға міндетті емессіз.
Жаныңыз қаламаса, Эпиктет немесе Марк Аврелийдің ілімінен мақрұм қалғаныңыз үшін тозаққа түсу қаупі жоқ. Бірақ сіз жақсы жолды біліп, оны зерттегеннен кейін басқаларға пайдаңызды тигізе аласыз. Даналығыңыз бен идеяларыңызды досыңызға немесе бейтаныс адамдарға таратасыз. Және бұл ретте ақыл айтудан гөрі, іс-әрекет жақсырақ мысал болатынын есте сақтаған жөн. Сенека айтқандай, философия қағидаларын әркім қолдануға лайық. Егер көмекке мұқтаж немесе кеңес сұраған адамды көрсеңіз, көмектесіңіз. Сіз оларға қарыздарсыз. Сенека. On the happy life ( Бақытты өмір туралы ). Немесе Сенеканың осы сөзін басқа аудармашылар аударғандай – « пайдасы тиетін мүмкіндік ». Сіз адамның қайдан шыққанын, кім екенін және оған не керегін, күш пен ниеттің оған қалай әсер ететінін түсінуге тырысасыз. Онымен жақсы қарым-қатынаста болып, өзіңіз де жақсы адам болуға тырысасыз. Екінші және үшінші кездескен адамдарға қатысты да осылай. Әрине, олардың жақсылықты қайтаратынына ешқандай кепілдік жоқ, бірақ онда біздің шаруамыз болмауы керек. Біз әдеттегідей өз құзырымыздағы нәрселерге зейін қоямыз. Біздің жағдайда, қайырымдылықпен жауап беру қабілетіне назар аударамыз. Одан барынша аулақ болуға тырыс. Адал, мейірбан, шынайы адамды көзінен танисың.
Бұл қасиеттерді жасыру мүмкін емес. Марк Аврелий. Meditations ( Ойлар ). Бұл – анық. Мысалға, қызғаншақ достан, тым өзімшіл ата-анадан, сенімсіз серіктестен. Марк Аврелий де бізге жалған достардан аулақ бол деп ескертеді. Ал егер бәрі керісінше болса ше? Керісінше, өзіміз жалған досқа айналсақ, не болмақ? Түптеп келгенде, стоицизм дәл осы мәселеге арналған: басқа адамдарға емес, өз мінез-құлқымызға баға беріп көрейік. Бәріміз бір кездері дұшпанымызбен « дос » болдық. Бетіне бір нәрсені айттық, көбіне өз пайдамызды ойладық. Ал кейінірек басқа бір ортада, шын мәнінде, не ойласақ, соны айттық. Немесе біреуді ақымақ қылдық. Оған ісіміз алға басып тұрғанда ғана қамқорлық жасадық. Ал шын мәнінде көмек керек болғанда, көмектесуден бас тарттық. Мұндай мінез-құлық біздің қадірімізді кетіреді. Келесі жолы біреуді жаман дос деп кінәлаған кезде, осыны есте сақтау қажет. Және осал тұсымызды күшейтетін жаттығуды іс жүзінде пайдалануымыз керек. Эпиктет. Discourses ( Сұхбаттар ). Итке сіз де үре бастағандай көрінесіз. Ит қашып бара жатса, оның ізіне түсіп, қуғаннан пайда жоқ.
Онда екеуіңіз де қашып бара жатқандай боп көрінесіз. Екі жағдайда да ең дұрысы – итке басқа нәрсе істеуді бұйыру. Оған өз орнына жатуды немесе үйшігіне баруды бұйырыңыз. Басқа бағытта жүігіріңіз. Бұрынғы үлгіні бұзып, жағымсыз қылықты тоқтатыңыз. Бұның өзімізге де қатысы бар. Бір жағымсыз қылық көре бастағанда мүлдем қарама-қарсыға, яғни жақсылыққа қарай бағыттаңыз. Мәселен, сіз бүгінгі істі кейінге қалдырып жатқаныңызды байқайсыз. Мұның түбін қазбаламаңыз және онымен күреспеңіз. Тұрыңыз да, санаңызды тазалап, басқа көзқараспен қарау үшін жүріп қайтыңыз. Егер бір жағымсыз сөз айтып жатқаныңызды байқасаңыз, өзіңізді кінәламаңыз. Сөздеріңізді жұмсарту үшін бір жақсы сөздерді қосыңыз. Жетістікке жету үшін қалыптасып қалған әдеттермен күресіңіз және оған қарсы тұрыңыз. Егер жаттығуда немесе қандай да бір жобада қулыққа басқаныңызды байқап қалсаңыз, өзіңізге: « Жақсы, олай болса, мен бұдан да көбірек еңбектенемін және жақсы жасаймын », – деңіз. Жақсы әдеттер жаман әдеттерден арылта алады. Өзіміз білетіндей, әдет тез сіңеді. Ой қорытқанда да, байлыққа кенелгенде де, даңққа ие болғанда да, ләззат алғанда да – еш жерде. Сонда ол қайда? Оған жету үшін не істеу керек?
Бұған қалай қол жеткізуге болады? Принциптерін жан қалауы мен іс-әрекетінің көзі ретінде пайдалана ма? Ол қандай принцип? Жақсылық пен жамандық туралы айтар болсақ: оны әділетті, парасатты, батыл, еркін етпейтін нәрседе жақсылық жоқ. Және бұған қарама-қарсы қасиеттерді дарытпайтын нәрседе ешқандай жамандық жоқ. Марк Аврелий. Meditations ( Ойлар ). Мен не үшін дүниеге келдім? Көпшілігіміз осы сұрақ төңірегінде көп ойланамыз. Кейде жас кезде, кейде кейінірек. Бұл жолда жауап табатынымыз сирек. Мұның бәрі ең басты нәрсеге мән бермегеннен. Виктор Франкл « Өмірден мән іздеген жан » [ 99 ] кітабында атап өткендей, бұл сұрақты қою біздің шаруамыз емес. Керісінше, бізден оған жауап беру талап етіледі. Және оған біздің өміріміз жауап болады. Ешқандай саяхат, оқу немесе ақылы тасыған данагөйлер сізге білгіңіз келген нәрсенің жауабын тауып бере алмайды. Сіз бұл жауапты өз іс-әрекетіңізден, өміріңізден табуға тиіссіз. Ол үшін өзінен-өзі белгілі боп тұрған әділдік, өзін-өзі бақылау, батылдық, еркіндік және зұлымдықтан қашу қағидаларын негізге алу керек. Ал өздері ешқашан көрмеген және көрмейтін ұрпақтарының мақтауына ие болуға тырысады.
Осыдан кеп ата-бабаларымыз бізге мақтау сөздер айтпады деген реніш жақындай түседі. Марк Аврелий. Meditations ( Ойлар ). Басқыншы сол жерге алғаш қадам басқаннан бергі 2300 жыл бойы солай аталып келеді. Қандай да бір қаланың сіздің атыңызбен аталатынын сезіну керемет пе? Адамдар сенің атыңды мыңдаған жылдардан кейін айтатынын білу ше? Меніңше, керемет ештеңесі жоқ. Себебі Александр сияқты, сіз де өліп қаласыз. Сіздің атыңыз ғасырлар бойы сақтала ма, жоқ па – оны білмейсіз. Шындап келгенде, ешкім де өз мұрасының қызығын көре алмайды. Ең сорақысы, Александрдың жетістікке жету үшін жасаған сұмдық әрекеттері туралы ойланыңыз. Ол еш мәні жоқ соғыстар жүргізді. Ит мінезді болды. Мас күйінде ең жақын досымен жанжалдасып, оны өлтіріп тынды. Оған шынымен тәнті болып қарау керек пе? Тіпті әлі дүниеге келмеген болашақ ұрпақтың пікірі туралы ойлануға уақыт жұмсағанша, дәл қазіргі сәтте ең жақсы адам болуға бар күшіңізді салыңыз. Дәл қазір дұрыс әрекет етіңіз. Болашақ маңызды емес. Маңыздысы, көзіңіз тірісінде мейірімді және жақсы адам болыңыз. БІРАҚ ҚАЙ ЖАҒЫНАН? Соғыс өнерінде сенен асып түсетін адамдар бар.
Бірақ ортақ игілікке адал болуда, қарапайымдылықта, Құдайға мойынсұнуда, жақындарыңның қателіктеріне кешіріммен қарауда сенен асып түсетін ешкім болмасын. Марк Аврелий. Meditations ( Ойлар ). Бірақ көп адам бұған бас қатырмайды. Тіпті мұнымен айналысатындардың өзіне атаққұмарлығы мен шалағайлығы кедергі жасауы мүмкін. Сіз өз алдыңызға қиын міндет қойып, жұрт сынау үшін шыныққан шымыр денеге ие болғыңыз келе ме? Әлде киіміңізді шешкенде бәрі аһ ұрғанын қалайсыз ба? Марафонды өз мүмкіндіктеріңізді тексеріп көру үшін жүгіріп өтесіз бе? Әлде үйдегі мәселелерден қашқандықтан ба? Ерік-жігеріңді дене бітімі сымбатты, бабы келіскен немесе көп тіл білетін адам болуға бағыттаудың қажеті жоқ. Сөйте тұра, жақын адамдарыңызға бір минут уақыт таба алмауыңыз да мүмкін ғой. Спортта үлкен жеңіске жеткенмен, жақсы күйеу, жақсы әйел, әке, ана, ұл, қыз бола алмасаң, оның не мәні бар? Бір нәрседен үздік болу мен адам ретінде үздік болуды шатастырмайық. Біріншіге қарағанда, екіншіге берілген басымдық әлдеқайда жоғары. Солай-ақ болсын. Бірақ сен айтпайтын нәрселер деп көп қой. Олар бойыңда жоқ. Олай болса, қолыңнан келетін іспен ғана өзіңді көрсет.
Олар: шынайылық, салмақтылық, төзімділік, өзіңді сынау, шағым айтпау, қарапайымдылық, тілектестік, тектілік, қанағат, көп сөйлемеу, айбын. Марк Аврелий. Meditations ( Ойлар ). Бір адам бойшаң болып тумадым деп назаланады. Екінші біреудің ақылды болғысы келеді, түрі басқаша болғанын қалайды немесе басқа елде туғысы келеді. Бірақ тіпті супермодельдер ішінен « мінсіз мүсін » деп санайтын адамды табу қиын. Сіздің қиялдағы кемшіліктеріңіз қандай болсын, бір нәрсені есте сақтаңыз. Дамытуға болатын, қанмен берілмеген жағымды қасиеттер бар. Сіздің шынайы, лайықты, төзімді болуға мүмкіндігіңіз бар. Бақытты, кіршіксіз, ұқыпты болуға мүмкіндігіңіз бар. Сіз басқаларға мейірімді, еркін, ал қиындықтармен күресте қайсар бола аласыз. Өсек-аяңнан аулақ жүре аласыз. Кеңпейіл бола аласыз. Ерік-жігер мен дағдылардың нәтижесінде пайда болған қасиеттер көбірек әсер қалдырады, солай емес пе? Ішіңде жақсылықтың қайнар көзі бар. Оны тазарта беретін болсаң, жарып шығуы әбден мүмкін. Марк Аврелий. Meditations ( Ойлар ). Мысалы: жақсы жаңалықтар естиміз, ауа райы жақсарады, бір нәрседе жай ғана жолымыз болады. Не болмаса, өз бойымыздан бір жақсылық табамыз.
Игілік – поштамен жететін дүние емес. Сіз игілікті өзіңіздің ішкі жан дүниеңізден табуға тиіссіз. Оны өз ойларыңыздан табасыз және өз әрекеттеріңізбен жасайсыз. Өйткені байлық та, консулдық та, провинция да, патша билігі де бұған қол жеткізуге көмектесе алмайды. Эпиктет. Discourses ( Сұхбаттар ). Қалғанының бәрі – күш-қуатыңды босқа жұмсау және өз әлеуетіңді ысырап ету. Мұны қалай жүзеге асырамыз? Бұл күрделі мәселе. Бірақ стоицизм философиясы оны барынша жеңілдетеді: өзіңізді алаңдататын факторларға, күйрететін эмоцияларға, сыртқы қысымдарға бағынбаңыз. Өзіңізден « Тек мен ғана істей алатын не бар? Бұл ғаламшардағы шектеулі өмірімді қалай жақсы пайдалансам болады? » деп сұраңыз. Қажет болған кезде, дұрыс әрекет етуге тырысыңыз. Басқа адамдардың өзіңізге қандай қарым-қатынас жасағанын қаласаңыз, өзіңіз де олармен сондай қарым-қатынаста болыңыз. Және әрбір кішігірім таңдау, әрбір кішкентай мәселе – үлкен қағидаларды қолдану мүмкіндігі екенін түсініңіз. Бар болғаны осы. Міне, өмір сүре білудің ең маңызды қағидалары. Олар: адамгершілік философиясы, жаратылыс философиясы және адам санасына арналған философия. Біріншісі – жан дүниеңді реттейді. Екіншісі – жаратылыс табиғатын зерттейді.
Үшіншісі – сөздердің қасиетін, олардың орналасуын, жалған ақиқат кейпінде ұрланып кірмеуі үшін дәлел түрлерін сынайды. Сенека. Moral letters ( Өнегелі хаттар ). Бұлардың міндеті де біреу – сізге санаңыз бұйырған жақсы өмірді сүріп өтуге көмектесу. Болашақта емес, дәл қазір. Сенека. Thyestes ( Фиест ). Философ көп жыл бойы император Неронның тәлімгері болған. Сенеканың, шын мәнінде, мұндай жетесіз жас жігітке жақсы жағынан көп ықпал еткен туралы біршама деректер бар. Бір жағынан, замандастарына философтың осындай зұлымға оң қол болып қызмет етіп жүргені оғаш көрінді. Олар тіпті тираннодидаскалос, яғни « тиранның тәлімгері » деген грек сөзін қолданды. Шекспир Макбетте былай дейді: Біз қандықол болуға үйретеміз. Ал мұны үйренгендер бәрін қырып-жояды. Кіммен жұмыс істейтініңді шешкенде, өмір бойы кіммен іс жүргізетініңді ойлаған кезде, осыны ескеру керек. Клиентке этикаға сай келмейтін, заңсыз қадам жасауға рұқсат еткенде, осы күтпеген жайт өзімнің алдымнан шығады деп ойламайсыз ба? Ештеңеге дайын емес, ештеңеден күдіктенбеген сәтте опық жеп жүрмейсіз бе? Егер сіз қызметкерлерге, балаларыңызға нашар үлгі көрсетсеңіз – олар болашақта сізді сатып кетпей ме, зиянын тигізбей ме?
Не ексең соны орасың. Ал шығыста мұны карма деп атайды. Сенеканың Неронға берген сабақтарының өтемі өкінішке ұрындырады. Ғасырлар бойы қалай болғаны белгісіз, бірақ ол жүзділігінің зардабын тартты ( мұны болдырмау мүмкін бе еді, – ол басқа мәселе ). Сіздің де басыңызда сол жағдай болады. Марк Аврелий. Meditations ( Ойлар ). Бірақ олар көкке көтерілген нәрсе қалайда төмен түсуі керегін білді. Философтар пайдаланатын ұқсастық осы: біздің жақындарымызбен өзара байланысымыз тартылыс күші заңынан да мықты. Философия интроверттерді қызықтырады. Адам табиғатын зерттеу сізге басқа адамдардың кемшіліктерін түсінуге көмектеседі және өзгелерге деген құрметіңізді оятады. Сонымен қатар күрес пен қиындық бар. Олар бізді әлемнен оқшаулайды. Алайда мұның ешқайсысы, Аристотель айтқандай, « адам – әлеуметтік жануар » деген түсінікті өзгертпейді. Біз бір-бірімізге қажетпіз. Біз бір-біріміз үшін осында болуымыз керек. Басқаларды қамқорлау қажет ( және басқалардың да жауап ретінде бізге қамқор болуына мүмкіндік беруіміз қажет ). Жағдай басқаша деп өзімізді алдау – табиғи заңдылықтарды бұзу. Бұл адам болудың мән-мағынасынан ауытқу. Оған бір жағдай әсер етуі мүмкін. Кейбіреулер сізбен лайықты болғандықтан түскі ас ішсін, енді бірі лайықты болу үшін ішсін.
Сенека. Moral letters ( Өнегелі хаттар ). Себебі түсінікті: адамның бұрынғы жетістіктері болашақтағы жетістіктерінің көрсеткіші болуы мүмкін. Бірақ әрдайым солай бола бере ме? Кездейсоқ жетістікке жеткен адамдар да көп. Олар Оксфордқа немесе Гарвардқа әке-шешесінің арқасында түсуі де ықтимал. Ал өзіне қызмет тізімін жасауға уақыты болмаған жігіт туралы не айтасыз? Ол шынымен де түкке тұрғысыз адам ба? Жоқ, әрине. Міне, сондықтан да ерлерді де, әйелдерді де мінезіне қарай бағалаған дұрыс. Жұмыс үшін ғана емес, достық үшін де, жай қарым-қатынас үшін де – солай. Гераклит мұны былай айтады. Өмірде алға ұмтылғыңыз келсе, мінез ең жақсы көмекші; қысқа мерзімге болмаса да, бірақ ұзақ мерзімге қажет. Өміріңізден орын алғанын қалайтын адамдарға қатысты да солай. Уақытыңның ең аз бөлігін ғана өзіңе арнауға қалай ұялмайсың? Бақытты, саналы өмір сүру үшін ештеңеге жарамайтын уақыт қалдырғаның қалай? Сенека. On the brevity of life ( Өмірдің қас қағым екендігі жөнінде ). Ол әлемді жаулап алғанда, кейбір елдер оған өз аумағының бір бөлігін ұрыссыз бере салды. Соның ақысына оларды жайына қалдырады деп үміттенді.
Сенеканың айтуынша, Александр: « Азияға дейінгі жолды тек қалағанымды алу үшін ғана емес, басқалар меннен қалғанды алсын деп жүріп өттім », – дейді екен. Сенека философияға да тура солай қарауымыз керек деп жазады. Философия басқа әрекеттерден қалған уақытқа немесе энергияға көнбеуге тиіс. Керісінше, оқуымыз аяқталғаннан кейінгі уақыттың көп бөлігін оған арнауымыз керек екен. Егер шынымен өзімізді жетілдіруге ұмтылсақ, неге кітап оқуға ұйықтар алдындағы бірнеше минутты ғана арнаймыз? Неліктен кездесуге баруға күндізгі уақытымыздың 8-9 сағатын бөлеміз, ал маңызды мәселелер жайында ойлануға уақыт бөлмейміз. Адам теледидар көруге орта есеппен аптасына 28 сағатын жұмсайды. Ал философияға уақыты бар-жоғын сұрасаңыз, « оған қолым босамайды » деп айтары сөзсіз. Гай Музоний Руф. Lectures ( Дәрістер ). Негізінде, біз бір-бірімізге көмектесу үшін және жақсы адам болу үшін жаралғанбыз. Әйтпесе түр ретінде аман қалмас едік. Стоицизм философиясында баланың өзіне түсінікті болмайтын немесе ақыл-парасатқа сай келмейтін идеяның табыла қоюы екіталай. Стоицизм идеялары біздің кім екенімізді және нені ақиқат деп санайтынымызды белгілеп берген. Олар әдетте жалпыға бірдей игілікке қызмет етуден гөрі, өзімшілдік мүддесі көбірек қоғамның әртүрлі өнертабыстарымен ғана қақтығысады.
Бәріміз жақсы адам болып дүниеге келдік. Гай Музоний Руф: « Біздің табиғатымыз ешбір күнәсіз, адамгершілікпен өмір сүруге бейім. Біреуі солай өмір сүрсе, екіншісі өмір сүре алмайды деген сөз жоқ », – деген. Сіз о бастан ізгілік пен ұстамдылыққа ұмтылып туғансыз. Бұдан алыстап кетсеңіз, ол – қандай да бір туабітті кемшілік емес, қате түсініктер мен қате идеяларды сіңіруден болған жағдай. Сенеканың айтуынша, философия – осының бәрінен арылып, шынайы болмысымызға оралу құралы. ҚАРАША: МОЙЫНСҰНУ 1 қараша ЖАҒДАЙҒА МОЙЫНСҰНЫҢЫЗ Бәрі өзім ойлағандай болсын деп талап етпе, одан да оқиғаның ақырын сол күйінде қабылда, сонда бақытты боласың. Эпиктет. Enchiridion ( Энхиридион ). Әйтпесе бірі бүкіл болып жатқан жайттардың қандай пайдасы барын көрмейді, екіншісі көрсе де, оған алғыс айтуды білмейді. Эпиктет. Discourses ( Сұхбаттар ). Нені өзгерту оңай: пікірімізді ме, болған оқиғаны ма? Жауап айқын: болған жағдайды қабылдаңыз және өзіңіздің қалауыңызды өзгертіңіз. Стоицизм мұны мойынсұну өнері деп атайды: ұсақ-түйекпен күресе бермей, оны қабылдай білу өнері. Тәжірибелі стоиктер мынадай қадам жасайды.
Орын алған оқиғаларды қабылдап қана қоймайды, қандай жағдай болсын, оған қуануға шақырады. Араға көп ғасыр салып, Ницше бұл идея үшін amor fati ( оны « тағдырды сүю » деп аударуға болады ) деген керемет сөз тапты. Бұл айналада болып жатқан нәрселердің бәрін қабылдап қою ғана емес, оны сүю дегенді білдіреді. Қорыта айтқанда, түбінде болуға тиіс жайттың басқа түскеніне қарсыласпау, оның орынды екенін түсіну, сіз қалаған нәрсеге ештеңе қайшы келмейтіндіктен, өмірден баз кешуден сақтайды. Ал тағдырдың басқа салғанына ризашылық білдіру ше?! Оны сүю ше? Міне, бақыт пен қуаныштың рецепті. Бұл қалай болғаны? Мен өзімнің қызығушылығымды, әр нәрсеге әуестігімді Құдайға сеніп тапсырдым. Егер ол менің мазамның кеткенін қаласа, мен де соны қалаймын. Егер ол менің қандай да бір нәрсемен әуестенгенімді қаласа, мен де соны қалаймын. Егер ол менің бір нәрсеге талпынып, ұмтылғанымды қаласа, мен де соны қалаймын. Ол менің бірдеңеге қол жеткізгенімді қаласа, мен де соны қалаймын. Егер қаламаса, мен де қаламаймын. Эпиктет. Discourses ( Сұхбаттар ). Қалғаны Құдайдың қолында », – деп жазды.
Ол қолынан келгенінің бәрін істеді – енді не болса ол болсын. Эпиктет бәріне дайын болды. Шын мәнінде, Эйзенхауер сол кезде жеңіліс тапқан жағдайға қатысты тағы бір хат жазды. Егер Құдай ( тағдыр немесе бақ – сізге қалай атаған ыңғайлы ) оның сәтсіздікке ұшырағанын қаласа, ол бұған да дайын болды. Бұл керемет сабақ. Бір кездері әлемдегі ең мықты, ең күшті әскерді басқарған адам сол кезде бүкіл әлем білген ( біз білді деп ойлаймыз ), барынша ұйымдасқан әрі жоспарлы түрде дайындалған шабуылдың алдында соғыстың нәтижесін басқа біреу немесе, онымен салыстырғанда, айтарлықтай зор күш анықтайтынын түсінетіндей қарапайым жан болды. Қай істе де осылай болады. Дайындықтың қаншалықты жақсы болатыны маңызды емес, қаншалықты тәжірибелі және ақылды болудың да маңызы шамалы, қалай десек те, түпкі нәтиже – Құдайдың қолында. Біз мұны неғұрлым ертерек түсінсек, соғұрлым жақсы болады. Бұл жерде « тағайындау » деген сөздің мағынасы шамамен мынадай: біреуге денсаулығына байланысты белгілі бір ем ұсынасың, мұнда да солай: тағдыр маңдайына не жазса, соны көреді, яғни оның жағдайы да тағдырына қарай қалыптасады. Марк Аврелий. Meditations ( Ойлар ).
Марк Аврелий « бұл дәрігердің тағайындағаны » дегенді естісек, біздің жағымсыз нәрсеге де барынша ынталана келісетінімізді атап көрсетеді. Дәрігер сізге жүрек айнытатын жағымсыз дәріні ішу керек десе, сіз оны ішесіз. Дәрігер сізге жарқанат секілді басыңызды төмен салып ұйықтау қажет дейді. Өзіңізді ақымақ секілді сезінсеңіз де, жағдайым жақсарар деп сенгендіктен, осылай істей бастайсыз. Сыртқы оқиғалар туралы сөз болып, жоспарларымызға бірдеңелер қайшы келе бастағанда өре түрегелеміз. Бірақ дәрігер оны емнің бір бөлігі ретінде дәл осылай тағайындаса не болар еді деп сұрайды Марк Аврелий. Егер бұл біз үшін дәрі-дәрмек сияқты игілік болса ше? Кім білсін? Марк Аврелий. Meditations ( Ойлар ). Өйткені өзгерістерді түйсігімізбен жамандыққа балаймыз, оған күмәнмен, күдікпен қараймыз. Стоиктер барлық осы сияқты ойлардан арылу керек дейді. Өзгеріс – жақсылық емес. Статус-кво, яғни бастапқы қалыпқа оралу – жаман нәрсе емес. Одан ешқайда қашып құтыла алмайсың. Оқиғалардың объективті екенін есіңізден шығармаңыз. Ненің жақсы, ненің жаман екенін тек біздің пікіріміз анықтайды ( сондықтан жақтап немесе қарсы күрескен жөн ). Қай ұстаным жақсы? Бұған қатысты шешім: барлығын да мүмкіндігінше пайдалану. Бірақ алдымен күресуді тоқтату керек.
Диоген Лаэртский. Lives of the eminent philosophers ( Танымал ойшылдардың өмірі, ілімі және нақыл сөздері ). Алдымен адамдар өзінің атеист екенін немесе дінді ұнатпайтынын айтады; болмаса, оның не үшін маңызды болтанынын түсінбейді. Бірақ содан кейін мұның бәрін айтқызып тұрған олардың тәуелділігі, өзімшілдіктің бір формасы және тек өзінен басқаны көре алмағаны екенін түсініп, мойындайды. Бұл қадамның нақты мағынасын түсіну онша қиын емес: « Жаратушы күш бізді тәубемізге келтіріп, дұрыс жолға түсіре алады деген ойға келдік ». Келесі қадамдар тәуелді адамға мойынсұнуды және ішіндегі қатып қалған нәрсені босатуды ұсынады. Екінші қадамның басқаларға қарағанда « Жаратушымен » ортақтығы аз. Оның мәні – Ғаламға бет бұру – сөйтіп, біз дүниенің кіндігінде тұрмыз деген бойыңды улайтын ойдан құтылу. Сондай-ақ бұл даналықтың көпшілікке пайдалы екені де анық. Сізге Ғаламды қандай да бір құдайдың басқаратынына сенудің қажеті жоқ, жай ғана осы ғаламға иелік етуші өзіңіз екеніне сенуді тоқтатыңыз. Рухыңызды осы идеяға бұра алған сәтте өмір сүру жеңілдейді және бақыттырақ боласыз, өйткені сіз не нәрседен де мықты тәуелділіктен – бақылаудан құтыласыз. Бақыт мәңгі тұрады деп ойлама, Қанша қырсық шалса да үміт үзбе.
Бақ келіп басқа қонғанға, Сапырып ақ пен қараны, Жол бермейді Клото. Бұрыларға мұрша жоқ, Зымырайды тағдырың. Алдағы күнге сенім жоқ, Құдайдың көзі түспесе, Құйындай ескен өмірде. Адамның басы Алланың Добы емей немене?! Сенека. Thyestes ( Фиест ). Жазушыға 250 мың долларлық Мак-Артур шәкіртақысын ( оны « данышпандарға арналған грант » деп те атайды ) ұтып алғанын хабарлайды. Мұндай күтпеген бетбұрысты кім армандай алады? Мұны істеген грек мифологиясындағы адам тағдырының жібін иіретін құдай, апалы-сіңлілі үш мойраның кішісі Клотодан басқа кім болуы мүмкін? Ежелгі адамдар оны өмірінде орын алатын жақсы да жаман оқиғаларға қатысты шешім қабылдайтын құдай деп білді. Тағдыр мен сәттілік те сондай. Мұндай мойынсұну, басқа салғанға көну бүгінде біртүрлі болып көрінуі мүмкін, бірақ ежелгі адамдар бәрін, шынымен де, кімнің басқаратынын ( олар да емес, біз де емес ), жазмыштан озмыш жоқ екенін түсінді. Қолың жеткен игілік те, басыңа түскен қиындық та өтеді, – ешкім оған кепілдік бермейді, олар мәңгілік емес. Жеңіс сынаққа айналады, – сынақ жеңіске айналады. Өмір бір сәтте өзгеруі мүмкін.
Қазіргі кезде мұндай жағдайлардың жиі болып тұратынын есіңізге алыңыз. Неге сүйеніп күшті боласың? Атақ-даңққа емес, байлыққа да, билікке де емес, өз күш-қуатыңа, яғни бізге тәуелді де, тәуелді емес пікірлерге сүйеніп, елдің сөзін ескере жүріп күшті боласың. Өйткені адамдарды тәуелсіз ететін, кедергілер қарсы шығаратын, еңсесін көтеріп, басын тік ұстауға көмектесетін, байлар мен озбыр билеушілердің бетіне тік қарататын осы пікірлер. Discourses ( Сұхбаттар ). Даңқ жолы » [ 106 ] романының бір көрінісінде Александр Македонский өзіне жол беруден бас тартқан бір топ философты кездестіреді. Патша адамдарының бірі ойшылдардың үлкеніне: « Бұл адам әлемді жаулаған! Ал сенің қандай ерен еңбегің бар? » – дейді. Философ мүдірместен: « Мен әлемді жаулап алуға деген құштарлықты жеңдім », – деп жауап береді. Біз Александр мен қоғам бағалайтын нәрседен бас тартқан, соған сәйкес, Александрдың тәкаппарлығын, өзін-өзі дәріптеуін қабылдамауымен танымал болған философ Диоген Синопскийдің кездескенін білеміз. Прессфилд романында сипатталған ойдан шығарылған кездесудегі сияқты, Диоген мен Александр өмірде кездескенде де, философ әлемдегі ең мықты адамға қарағанда күшті болып шықты; өйткені ол Александрға қарағанда қанағатшыл болды.
Олар бір-бірінің көзіне қарап, шын мәнінде, билікті ұзақ ұстап тұру үшін қажетті қасиеттерді, кімнің өзін-өзі басқара алатынын, кімнің өзін-өзі ұстай алатынын көре алды. Бұл сыртқы келбетіңе емес, іштегі күштің мықты болуына назар аудару қажет дегенді білдіреді. Бұрынғы құл Публий Сирдің өзі: « Ұлы империяға ие болғың келе ме? Онда өзіңді басқар! » – деген болатын. Егер ол пьесаны қысқартқысы келсе – қысқа драманың актерісің, ал егер созғысы келсе – ұзақ драманың актерісің. Егер ол қайыршының рөлін ойнағаныңды қаласа, ақсақты, бастықты, плебейдің рөлін ойнағандай, оны да жақсы сомдаңыз. Сенің шаруаң – өзіңе берген рөлді жақсы орындап шығу, ал сен үшін рөл таңдайтын – басқа біреу. Эпиктет. Enchiridion ( Энхиридион ). Ол билікке ұмтылған саясаткер де, тақтың шынайы мұрагері де болмады. Артында қалған хаттары мен тарихтан білетініміздей, философ болғысы келді. Алайда Рим элитасы, оның ішінде император Адриан да оның бойынан бір қасиетті байқады. Оны асырап алып, ел билеуге дайындап, таққа отырғызды, өйткені олар мұның қолынан келетінін білді.
Сондай-ақ Эпиктет өмірінің елеулі бөлігін құл болып өткізді және философиялық ілімі үшін қудаланды. Алайда екеуі де өздеріне тиген рөлге сәйкес көп нәрсе жасады. Біздің өміріміз сүйек лақтырудың нәтижесі секілді кездейсоқ жайттардан тұруы мүмкін. Кейбіреуіміз дәулетті отбасынан шыққанбыз; енді біріміз кедейлікте дүниеге келдік. Кейде бізге дәл өзіміз қалағандай мүмкіндіктер туады. Кейде шынымен де бақытты оқиға бізге ауыртпалық болып көрінеді. Стоицизм ілімін жақтаушылар есімізге мынаны салады: қазіргі кезде немесе тіпті өмір бойы басымыздан қандай жағдай өтсін, интеллектуалдық, әлеуметтік немесе физикалық жағдайымыз қай деңгейде болсын, бәрібір біздің мақсатымыз – үлесімізді жоқтап, күңкілдеп, шағыну емес, оны қабылдап және әрекет ету үшін қолымыздан келгеннің бәрін істеу. Бейімділік пен атаққұмарлық үшін орын жеткілікті ме? Әрине! Эпизодтық рөлдер басты рөлдерге айналып, ұмытылмайтын кейіпкерлер сомдалып, кейіннен бұларға жеке қойылымдар арналып, экрандалған жағдайлар тарихта молынан кездеседі. Бірақ тіпті мұның өзі де қабылдау мен түсінуден, өзімізге сеніп тапсырған істе табысқа жетуге деген ниетімізден басталады. Марк Аврелий. Meditations ( Ойлар ). Бір тақтайы шіри бастаса, оның орнын жаңасымен алмастырып отырған, нәтижесінде тақтайлардың барлығы да жаңа болып шыққан.
Плутарх: « Бұл әлі де Тесейдің кемесі ме, әлде басқа бірдеңе ме? » – деп сұрайды. Жапонияда бір әйгілі синтоистер ғибадатханасын әр 23 жыл сайын жаңғыртады. Қазірдің өзінде мұндай 60-тан астам цикл өтті. Бұл 1400 жыл бұрын салынған бір ғибадатхана ма? Немесе кейінгі алпыс жылда ма? АҚШ-та Сенат сайлауы сайланушыларды ауыстыру арқылы жүргізіледі, сондықтан ешқашан бүкіл Сенатты бір мезгілде ауыстырған жағдай болған емес. Бұл Джордж Вашингтонның кезінде құрылған сол орган ба? Біздің қандай да бір нәрсені түсінуіміз – болғаны бір сәттегі сурет, құбылмалы, тұрақсыз пікір. Әлем үнемі өзгеріп отырады. Біздің тырнақтарымыз үнемі өсіп отырады; біз тырнағымызды қанша рет алсақ та, олар қайтадан өседі. Жаңа тері ескісін ауыстырады. Ескі естеліктерді жаңалары ығыстырып шығарады. Біз әлі де сол адамбыз ба? Ал айналамыздағы адамдар ше? Бәрі де осылай құбылып, өзгеріске ұшырайды. Тіпті біздің қасиетті деп санайтын нәрсеміз де. Міне, бұл өмір енді еш жерде жоқ. Онда Траянның заманына өт – бәрі тағы да сондай, бұл өмір тағы да өлі. Марк Аврелий. Meditations ( Ойлар ).
Күн шығады, батады, – кешке өзінің шыққан ұясына асығады » деген жолдармен бастады. Дәл осы үзінді, редактор айтқандай, классика « ежелгі әлемнің бүкіл даналығын бойына сыйғызып тұр ». Бұл қандай даналық? Тарихтағы ең таңғаларлық нәрселердің бірі – бір істеген нәрсесін соншылықты ұзақ уақыт бойы істей беретіні. Кейбір әдіс-тәсілдер пайда болып, жоғалып, өзгергенімен, адамдар сол күйінде қала береді: олар өмір сүреді, өмірден өтеді, сүйеді, күреседі, жылайды, күледі. Баспасөздегі хабарламалар мен көпшілік оқыған кітаптарда көбінесе біз адамдықтың шыңына шықтық немесе бұл жолы барлығы да шынымен басқаша деген түсінікті санаңа өшпестей етіп құяды. Тағдырдың тәлкегі сонда – бұған адамдар ғасылар бойы көзсіз сеніп келді. Күштілер мұндай түсінікке қарсы тұрады. Олар кейбір аз ғана ерекшеліктері болмаса, заттардың осындай екенін, әдетте қандай болса сондай болып қалатынын біледі. Сендер дәл сондайсыңдар, өздеріңе дейін келген адамдар сияқты әрі сендер, бар болғаны, дәл өздеріңнен кейін келетін адамдардың алдындағы қысқа аялдама ғанасыңдар. Жер тұра береді, ал біз келеміз және кетеміз. Бірақ оны ұмыту өзіңнің ғана қолыңда. Марк Аврелий. Meditations ( Ойлар ).
Сіз жассыз, жігерлісіз, мансап баспалдағымен тез көтеріліп келесіз. Бірақ сіз отыз тоғызға толасыз, – кенеттен өзіңізді шаршап, қалжыраған адамдай сезіне бастайсыз. Дәрігерлер сіздің полиомиелитке шылдыққаныңызды, енді өміріңіз ешқашан бұрынғыдай болмайтынын айтады. Мансабыңыздың құрдымға кеткені ме? Бірақ бұл нақты тарих қой. Франклин Рузвельт – қазір де АҚШ тарихындағы аса ірі саяси көшбасшылардың бірі. Көптеген жылдар бойғы президент лауазымына мұқият дайындықтан кейін, ол полиомиелитпен ауырып қалды. Мұндай жарымжандықты түсінбей тұрып, Рузвельтті түсіну мүмкін емес. Алайда Рузвельттің пайымдауынша, ауру оның мансаптық өсу жолын тоқтатпады, жеке басына да зиянын тигізбеді. Ол емделмейтіні анық аурудың құрбаны болғанына қарамастан, өзінің санасынан құрбандық менталитетін бірден жойды. Тағдырды қабылдауды енжарлықпен шатастырмайық. Марк Аврелий. Meditations ( Ойлар ). Ешкімде жоқ шексіз билік пен бақылауға ие Президент бола отырып, ол түбі жақсылықпен бітсін, жамандықпен бітсін, тек өзі кінәлі болатынын білетін. Фишканы әрі қарай ешкімге бере алмайсың: тізбек осында, Сопақша кабинетте аяқталатын. Өз өміріміздің президенті бола, билігіміз дұрыс сайлау арқылы басталып және аяқталатынын түсіне, осындай лауазымды атқара отырып, біз дұрыс іс жасар едік.
Біз бұл саладан тыс ештеңені бақыламаймыз; бірақ болып жатқан оқиғаларға қарым-қатынасымыз бен реакциямызды бақылаймыз – осының өзі жеткілікті. Әр күн сайын фишканы әрі қарай ешкімге бере алмайтынымызды түсініп өмір сүруіміздің өзі жеткілікті. Барлығы өзімізге келіп тоқтайды. Марк Аврелий. Meditations ( Ойлар ). Кейде біз қаншалықты бақытты болсақ, соғұрлым зар илеп, шағымдануға көп уақыт жұмсайтын сияқтымыз. Марк Аврелийдің өз еркімен император болмағаны – сіздің қаламай бухгалтер, балалар жаттықтырушысы немесе заңгер болғаныңызбен бірдей. Немесе, жалпы алғанда, жұмысыңыз сізге ұнауы мүмкін, бірақ сіз қандай да бір қосымша міндеттерсіз де оны жасай алар едіңіз. Сіздің басыңызда мұндай ойлар қайдан пайда болды? Тек ақыл-ойыңызды жағымсыз арнаға бұрғандықтан. Бұл Ұлыбритания премьер-министрі Бенджамин Дизраэлидің « Ешқашан шағымданба, ештеңені түсіндірме! » деген ұранын еске салады. Ол бұл сөзді өзінің мойнында Марк Аврелийге жүктелген жауапкершілік секілді, жауапкершіліктің ауыр салмағы жатқандықтан айтты. Шағымдану немесе істеген ісіңді ақтауға сылтау табу өте оңай. Бірақ бұл ешқашан пайда әкелмейді әрі ешқашан сіздің жүгіңізді жеңілдетпейді. Ал « оның жағдайы жаман екенін » әркім өз жанынан қосып айтады. Эпиктет. Discourses ( Сұхбаттар ). Оқиғаның өзі объективті.
Бірақ « бұл әділетсіздік »; « бұл үлкен бақытсыздық »; « бұл әдейі қолдан жасалған иттік » деп сипаттайтынымыз үшін жауапкершілік бізге жүктеледі. Малкольм Икс [ 109 ] ( ол кезде оны Малкольм Литтл деп атайтын ) қылмыскер ретінде түрмеге түсті, бірақ соңында білімді, діндар және уәжі мықты, азаматтық құқықтар үшін күреске қатысушы адамға айналды. Ол зардап шекті ме? Немесе ол өзінің тәжірибесінен жағымды нәтиже алғанды жөн көрді ме? Қабылдау – енжарлық емес, өзін-өзі жетілдірудің белсенді процесіндегі алғашқы қадам. Өйткені табиғат та өзен секілді үздіксіз ағады, қимыл да үнемі өзгерісте, себептер де мың құбылады. Марк Аврелий. Meditations ( Ойлар ). Әрі өмір дегеніміз – үнемі өзгеріс. Біз де өзгереміз. Әр түрлі жағдайларға байланысты қапа болу дегеніміз – олар ұзаққа созылады деп қате ойлау. Өзіңді жазғыру немесе басқаларды кінәлау – жел қармағанмен тең. Өзгерістерге ашулану – қандай да бір таңдауым бар деп бос алдану, жалған болжау. Бәрі өзгереді. Мұны қабылдаңыз. Өзгерістермен бірге жылжыңыз. Сенека. Moral letters ( Өнегелі хаттар ). Қорқыныш жаман нәрсе деп есептеледі.
Стоицизмді жақтаушы Родос Гекатон оларды бір нәрсе деп түсінуді: екеуі де болашақтың біз бақылай алмайтын проекциясы. Екеуі де сіз өмір сүріп жатқан қазіргі сәттің жауы. Екеуі де сіздің amor fati-ге, яғни өмірді сол күйінде қабылдауға қарама-қарсы түсінік. Әңгіме қорқынышты жеңу туралы емес, әңгіме үміттің де, қорқыныштың да көптеген тілектер мен алаңдаудан тұратынын түсіну. Өкінішке қарай, тілек дегеніміз – уайымға душар ететін нәрсе. Басқалардың жағымсыз қылықтарын әшкерелегенше, философия сені көргенсіздіктен, жаман әдеттерден құтқарсын. Сенека. Moral letters ( Өнегелі хаттар ). Біз қателіктерімізді бақылап отырамыз, кеменің корпусына жабысқан бақалшықтарды алып тастаған секілді, қателіктерімізді жоюға көмектесуі үшін философияға жүгінеміз. Ал басқалардың қателіктеріне қатысты не деуге болады? Бұл жерде басқаша, басқалардың қателігі – өз шаруасы. Басқалардың кемшіліктерін өзіне қалдырыңыз. Стоицизм философиясы сізге біреуді жазғыруға, сынап-мінеуге құқық бермейді, тек оларды қабылдауға ғана құқық береді. Әсіресе өз басымыздағы кемшіліктеріміз жетіп-артылып жатқанда.
Саналы тіршілік иесі өтірікке жаны қас, айқын ойлайтын, өзінің ынта-жігерін тек ортақ игілікке бағыттайтын адам болса – дұрыс жолда болғаны, ал бейімділік пен жиреніш тек өзімізге байланысты, тағдырдың жіберген сынақтарының барлығын ешбір қарсылықсыз қабылдап, түсінетіндерге азық болады. Марк Аврелий. Meditations ( Ойлар ). Бұл тармақтар өзіне көмектесуге арналса да, мәтінді жылдар өткен соң оқитындар үшін де пайдалы. Мүмкін, сол күні ол жалған әсердің жетегінде кеткен болар немесе өзімшілдік танытқан болар. Бәлкім, билігінен тыс нәрсеге үміт артқан, басынан өткен нәрсеге шағымданған не күрескен болар. Тіпті ол туралы ойлағалы көп уақыт өткендіктен, жадын жаңғыртқысы келген болар. Оның өмірінде сол кезде не болғаны немесе біздің басымыздан бүгін не өткені маңызды емес, ең бастысы, мынадай төрт аса маңызды әдетке сәйкес ойлайық: Тек ақиқатты қабылдау. Ортақ игілік үшін жұмыс істеу. Қажеттіліктерің мен тілек-ниетіңді бақылауыңа көнетін құбылыстармен үйлесімде жүзеге асыр. Тағдырдың маңдайыңа жазғанын қабылда. Қуана-қуана барармын, мүмкін, ниет табылмас, Масқара болып барам ба, оны енді кім білсін. Баруға тиіс жеріме, не десең де барамын.
Клеанф Жазмышты шынайы түсінген жан – Құдайлармен арамыздағы тылсымды түсінген данышпан. Еврипид Бірақ, Крит, егер құдайлар осыны қаласа, мейлі, солай болсын. Платон. Критон Анит пен Мелитті өлтіре алады, бірақ олар зиян келтіре алмайды. Сократтың мадағы [ 113 ] Эпиктет жинаған даналық сөздер бізді төзімділікке, бейімделе білуге, ең соңында қабылдай білуге үйретеді, көмектеседі. Клеанф пен Еврипид тағдыр мен жазмышқа оңай қабылдауға көмектесетін ұғым ретінде жүгінеді. Адам қандай да бір жоғары күшке сенсе ( ол бір Құдай ма, әлде құдайлар ма ), онда жоспарға қайшы ештеңе жоқ. Тіпті Құдайға сенбегеннің өзінде, әлемнің түрлі заңдарынан немесе өмірдің қарапайым иірімінен жұбаныш таба аласыз. Жеке тұлға ретінде біздің басымыздан өтіп жатқан оқиғалар кездейсоқ, қамықтыратын, қатал, түсіндіріп болмайтын нәрселер болып көрінуі мүмкін; ас іс жүзінде бұл оқиғалардың мағынасы айқын; ол, ең болмағанда, сәл ғана кеңірек ойласаңыз, көріне бастайды. Бүгін кеңінен ойлауға тырысайықшы. Әрбір қалаған немесе күтпеген оқиға болуға тиіс, нақты сіздің басыңызға түседі деп елестетейікші. Сіз онымен күреспейсіз бе? Марк Аврелий. Meditations ( Ойлар ).
Адамдар мен жануарлар өмір сүреді, өледі; бұлттар келеді-кетеді; ауа жұтылады және шығарылады; мұның бәрі де ықылым заманнан бері осылай болып келеді. Эмерсонша айтсаңыз, қазіргі сәт – бұрын болған және кейін болатын барлық сәттердің дәйексөзі. Сіз оны естен тандыратындай немесе асқақтататындай идея деп қарамаңыз. Бұл – жай ғана факт. Солай бола тұрса да, дұға адамға тыныштандыратын немесе жинақталатын әсер беруі мүмкін. Семсердің жүзінде тұрғандай ашуланудың, күтудің қажеті жоқ. Егер сіз бұрын бірдеңені көрмеген болсаңыз – басқалар көрді. Бұдан жеңілденіп қалуыңыз мүмкін. Chrysippus quoted by Plutarch in moralia. Жүз жыл бұрын жеңіске жеткеніңіз немесе тек бір не бірнеше рет жеңгеніңіз маңызды емес. Біреу сіздің рекордыңызды жаңарта ма, кейіннен сізден асып кете ме, әрі қарай жарысқа түсесіз бе, оның маңызы жоқ. Сіз әрқашан медальдың иесі боласыз және әрқашан оның ауырлығын сезінгеніңізді ұмытпайсыз. Ешкім оны алып кете алмайды және одан күшті сезіну мүмкін емес. Джульярд мектебінде оқыған [ 115 ] актер Эван Хэндлер агрессивті және жылдам асқынатын қанның қатерлі ісігіне шалдығып қана қоймай, сонымен бірге жедел миелоидты лейкозды, айтарлықтай торығу мен күйзелісті басынан кешті.
Ол күйзеліске қарсы дәрі-дәрмектерді саналы түрде қабылдады, бірақ әдейі қысқа уақыт ішінде қабылдады. Ол нағыз бақытты сезінудің не екенін білуді қалағандықтан осылай істеді. Хэндлер өлетінін білді. Ол басқалар секілді қиындықпен күресе алар еді. Бірақ бір сәтке ол керемет жағдайды басынан кешті, оған осының өзі де жеткілікті болды. Бүгін біздің бақыт пен даналықтың не екенін білетін күніміз болар, бәлкім. Бұл сәтке жармасып, оны бар күшіңізбен ұстап тұруға тырыспаңыз. Оның қаншаға созылатынын сіз анықтай алмайсыз. Сол сәттен ләззат алыңыз, оны бағалаңыз, есіңізде сақтаңыз. Бір сәт бақытты болу – өмір бойы бақытты болумен бірдей. Ал тағдырдың соққысына өзін дайындап, сағат сайын соққы күтетін адам оған қарсы тұра алады. Сенека. On consolation to Helvia ( Анасы Гельвияны жұбатуы ). Ол: « Мына шыныаяқ сынып қалған », – деп үнемі іштей қайталай беретін. Шыныаяққа қарағанда көңілі толып, көзі қуанатын. Үнемі пайдаланатын. Бірақ оның ұғымында шыныаяқ әлдеқашан сынып қалған еді. Бір күні шыныаяқ шынымен де сынған кезде, ол жай ғана « әрине » деді. Міне, стоиктер осылай ойлайды. Эпиктеттің бір жақсы шырағданы болған дейді.
Ол ешқашан үйді құлыптамағандықтан, шырағданды ұрлап кеткен. Эпиктет жоғалған шырағданның орнына, ұрланып кеткен жағдайда ішім ашымасын деп, неғұрлым арзандауын сатып алады. Қандай да бір жайсыз жағдайға тап болғанда, әбден еңсеміз түсіп, күйзелгенде жан дүниеңнің қаңырап қалуы, ең алдымен, бұл жағдайды күтпеуіміз, бола қоюы екіталай деп есептеуіміздің әсері. Қыста қар жауса, оған ешкім де ренжімейді, біз мұны қалыпты қабылдаймыз, тіпті күтеміз де. Ал бізді таңғалдыратын оқиғалар туралы не айтуға болады? Олардың қандай пайдасы мен зияны болатынын ойланып көрсек, соншалықты абыржымас па едік? Эпиктет. Discourses ( Сұхбаттар ). Адамның қазіргі бет-бейнесіне, байлық пен мәртебеге, белгілі бір орынға немесе уақытқа, қандай да бір жұмысқа немесе өмір салтына бауыр басуы. Бауыр басудың қауіпті болатын бір себебі бар: ол – еркіңе бостандық бермеу. Біз оларға қаншалықты бауыр басатынымызды бақыламаймыз. Де Меллоға дейін екі мың жыл бұрын Эпиктет түсінгендей, дәл осы бауыр басу салдарынан біз өзгерістерді қабылдау мүмкіндігінен айырыламыз. Оларға үйреніп алып, қоштасқымыз келмейді. Біз статус-квоның құлына айналамыз. Орнынан тапжылмау үшін аяғы аяғына тимей жүгіретін « Айна сыртындағы Алисадағы » қара патшайымға ұқсаймыз.
Алайда бәрі үнемі өзгеріп отырады. Заттарды біраз уақыт уысымызда ұстаймыз, одан соң жоғалтамыз. Әрқашан жанымыздан табылатын жалғыз нәрсе – проайресис, яғни таңдау еркі – дұрыс таңдау жасау қабілетіміз. Біз бауыр басқанның бәрі келеді-кетеді, бірақ таңдау еркі әрқашан өзімізде. Мұны неғұрлым тезірек түсінсек, соғұрлым жақсы. Мұны қабылдау және болып жатқан жағдайларға бейімделу соғұрлым оңайырақ болады. Бұл жерде де солай: егер балаңды, ағаңды, досыңды сүйсең, ешқашан қиялыңа ерік берме; шаттық сезімінің шектен шығуына мүмкіндік бермей, тізгіндеп ұста; оған жеңімпаздың құлағына сыбырлап, пенде екенін есіне салатын құлдай кедергі жаса. Шамамен осылай қарапайым нәрсені жақсы көретініңді, мүлдем өзіңе тиесілі емес нәрсені ұнататыныңды есіңе салып қой. Олар саған біржола емес, қазірге және уақытша берілген. Эпиктет. Discourses ( Сұхбаттар ). Бірақ жеңімпаздың құлағына « қиямет күнін ұмытпа » деп сыбырлап тұрған құлды ешкім байқамады. Біз өзімізге-өзіміз дәл осылай сыбырлауды үйрене аламыз. Біз ерекше құрметтейтін біреу немесе бағалы бірдеңе болса, өзімізге мұның бәрі осал, қарапайым және пендауи дүние деп сыбырлай аламыз. Бәрі күшті әрі жеңіліс таппайтын секілді көрінуі мүмкін.
Алайда, шын мәнінде, олай емес. Бәрінің де сынуы, жоғалуы, бізді тастап кетуі мүмкін екенін есімізге салып отыруымыз керек. Жоғалтудан қорқу – ең терең қорқыныш. Надандық пен жасандылық жағдайды жақсартпайды. Олар жай ғана жоғалтқанымыз ( жоғалтқан кезде ) одан сайын ашуға тиетінін білдіреді. Өйткені ауру тек тәніңе зиян келтіреді, ал молшылық тәннің де, жанның да түбіне жетеді: ол денеңді сылбыр, қауқарсыз етсе, жаныңды аздырып, өзіңді қорқақ етеді. Сонымен қатар барлық пен байлық ашкөздікке әкеп соғатындықтан, әділетсіздік орнатады. Гай Музоний Руф. Lectures ( Дәрістер ). Ұтысқа ие болғаннан кейін олжаға кенелгендердің көпшілігі салыстырмалы түрде аз уақыттан кейін бұдан да қиын қаржылық жағдайларға тап болады. Достарынан айырылып, жұбайынан ажырасады. Әрі олардың бүкіл өмірінің мұндай оңай олжадан кейін берекесі қашады. Мұндайда Metallica тобының Leaf Clover ( Жапырағынан айырылған беде ) әнінің « Өміріңнің соңындағы көңіл жұбатар жарық / Бар болғаны қарсы келе жатқан тауар таситын пойыз болып шықты » деген жолдары еске түседі. Біздің қай-қайсымыз да төбе шашымыз тік тұрып қорқатын жайтты басынан кешіріп, қатерлі ісіктен аман қалған адамның ең жиі жауабы қандай болар еді?
Оның жауабы: « Бұл менің басымнан өткен жағдайлардың ішіндегі ең жақсысы » Қызық, солай емес пе? Қайсысы ерте, қайсысы кеш құлайды – бәрібір. Марк Аврелий. Meditations ( Ойлар ). Біреуінің екіншісіне қарағанда ақшасы көп. Сіздің және әлемдегі ең көп жасаған адамның арасындағы айырмашылық неде? Біреуі екіншісіне қарағанда ұзағырақ өмір сүрді. Ең жоғарыдағылар үшін де, ең ақылдылар үшін де және т.б. Біз өзімізді басқа адамдармен салыстырған кезде, біз үшін оларда бар нәрсені қалайтынымызды немесе болған нәрсені емес, болуы мүмкін нәрсені қалайтынымызды қабылдау қиынырақ. Бірақ оның маңызы жоқ. Кейбіреулер Марк Аврелийдің сөзін пессимистік, кейбіреулері оптимистік деп қабылдауы мүмкін. Бірақ іс жүзінде бұл – ақиқат. Қазір бәріміз де осындамыз, алайда ерте ме, кеш пе, бұл дүниені тастап кетеміз, сондықтан ұсақ-түйекке қадалып қалмайық. Алда біздің атқаратын ісіміз тым көп. Марк Аврелий. Meditations ( Ойлар ). Олардың кезінде әлеуметтік желілер де, газерттер де, теледидардағы адамның ашу-ызасын келтіретін бос мылжыңдар болған жоқ. Бірақ сол кездің өзінде де тәртіпке бағынбаған адам ойын алаңдататын және бұзатын жеткілікті факторларды тапқан болар еді.
Стоиктердің ділі ішінара білместікті таратып, дамытты. Бұған Публий Сирдың « Өзіңді ашуландырып, жыныңды қоздыратын нәрседен қашан да сырт қалып отыр. Яғни сені арандататын нәрседен аулақ бол. Егер саяси пікірталастың нәтижесі қақтығысқа алып келетінін көріп тұрсаң, оны одан әрі дабырайтып, үрлеудің қажеті не? Егер ағаңыздың немесе қарындасыңыздың өмірлік таңдауы сізді ашуландыратын болса, оларға қамқорлық жасауды неге тоқтатпасқа: өз қалауымен өмір сүрсін. Осындай ұстанымды осы секілді көптеген ашу туғызатын себептерге қатысты қолдану қажет » деген сөзі дәлел. Арандатушылардан бойыңды аулақ салу – әлсіздіктің белгісі емес. Керісінше, бұл – күшті ерік-жігердің белгісі. Одан кейін: « Сонымен қатар мен мұндай ниетімді өз өмірімнен мүлдем алып тастайын деп жүрмін », – деңіз. Өйткені мұндай ниеттің артынан татулық пен тыныштық келеді. Ал олай істей алмасаң, өзіңді сөк, әйтпесе ешкімді де сөкпе, балағатта. Meditations ( Ойлар ). Бұл түсінікті өмірдің басқа салаларына қолданып, мән-мағынасын кеңейте алсақ, қаншалықты жомарт әрі шыдамды болар едік. Егер досымыз бізді орға жығып, ұятқа қалдырса, ол, бәлкім, не болғанын білмейтін шығар немесе біз оның кемшіліктерін түзетуіне көмектеспеген болармыз?
Біз мұны байқауға тиіспіз. Егер қызметкер жұмысты ойдағыдай істемесе, онымен сөйлесіңіз немесе оған көмек қажет емес пе екен – соны біліңіз. Егер біреу сізді жабысқақтығымен мезі етіп, ашуыңызға тисе, онымен сөйлесіп, мінез-құлқын талқылаңыз немесе өзіңізден « мен неге осынша ширығамын » деп сұраңыз. Егер бұл әдіс жұмыс істемесе – араласпауға тырысыңыз. Мүмкін, бұл анда-санда кездесетін жай ғана бірлі-жарым жағдай болған шығар. Марк Аврелий. Meditations ( Ойлар ). Бәрі бітті! Бұдан әрі тағдырға шағыну, наразылық және налу, азап шегу, одан соң өтіп кеткен нәрсемен қайтпастан жүргізетін күрес көбінесе нәтижесіз. Босқа алаңдап қажеті не? Алда не күтіп тұрғанынан біздің хабарымыз да жоқ. Мүмкін, бізді жаңа қиындықтар күтіп тұрған болар; бәлкім, бұл тағы рауандап келе жатқандағы түнек шығар? Егер стоик болсақ, бір нәрсеге сеніммен қарауымыз керек: қандай жағдайда да, бәрі жақсы болады. Марк Аврелий. Meditations ( Ойлар ). Кейде логос қалағанымызды, кейде қаламағанды береді. Қалай болғанда да, логос дегеніміз – Әлемді басқаратын құдіретті күш.
Логосты түсіндіру үшін мынадай пайдалы ұқсастықты біле жүрейік: біз жүріп келе жатқан арбаға байланған итке ұқсаймыз. Арбаның қозғалу бағыты біздің қай жаққа қарай қозғалатынымызды анықтайды. Қарғыбаудың ұзындығына байланысты айналамызға қарап, жылдамдығымызды анықтау үшін бізде бірнеше орын бар, бірақ іс жүзінде өз еркімен қозғалуды немесе жаныңды ауыртып сүйретілуді әркім өзі таңдауға тиіс. Нені таңдайсыз? Қуана қабылдауды ма? Надандықпен бас тартуды ма? Түптеп келгенде, екеуі бір – бұлардың айырмашылығы жоқ. ЖЕЛТОҚСАН: ӨЛІМНІҢ ХАҚ ЕКЕНІ ЖӨНІНДЕ ПАЙЫМДАР 1 желтоқсан БҮГІН ӨМІРІҢНІҢ СОҢҒЫ КҮНІ ДЕП ОЙЛА Рухыңды жолдың соңына жеткеніңе сендір; кез келген күні өмірмен қош айтысатындай өмір сүреміз, ештеңені ертеңге қалдырмаймыз. Өмірінің әр күнін бір іспен аяқтаған жан үшін уақыттың керегі де жоқ. Сенека. Moral letters ( Өнегелі хаттар ). Бұл сөзді айтатын адам көп, бірақ дәл солай істейтіндер аз. Бұл өзі қаншалықты дұрыс? Әрине, Сенека ақырзаман жақындады деп, барлық заңды ұмытып, қандай да бір оргияға қатыс деп отырған жоқ. Одан гөрі соғысқа аттанған жауынгерді мысал ретінде қарастырған жөн. Ол соғыстан орала ма, жоқ па, белгісіз. Сонда не істейді? Барлық шаруаларын реттейді.
Балаларына, отбасына жақсы көретінін айтады. Уақытын ұрыс-керіс пен ұсақ-түйекке жұмсамайды. Ал таңертең соғысқа аттануға даяр. Аман-есен оралудан да үмітсіз емес, бірақ аман-сау оралмайтынына да мойынсұнған. Бүгін дәл сондай күймен өмір сүрейік. Марк Аврелий. Meditations ( Ойлар ). Бұл аяқ астынан бірнеше ай немесе бірнеше апталық өміріңіз қалса, « не істер едім » деген ой туғызатын сұрақ. Жазылмайтын дерт адамды жігерлендіріп, керемет істерге жетелейді. Сіз айықпас дертке шалдықтыңыз – міне, мәселе қайда жатыр. Ол дерттен ешкім құтылмақ емес! Жазушы Эдмунд Уилсон « сәуегейдің әрдайым орындалатын жалғыз сөзі – ажал » деген екен. Кез келген адамның ажал құшатыны хақ және өтіп кеткен бір сәтті де қайтару мүмкін емес. Мұны түсінудің бұдан былай не істейтініңіз, нені ойлап, не сөйлейтініңізге орасан зор ықпалы бар. Өлетініңізді бір күнде де ұмытпаңыз. Біз бәріміз өлеміз. Мүмкін, бүгін – дәл соны түсініп, өлімді ұмытқанымызды мойындайтын күн шығар? Егер бере алса, өзіне қатысты емес дүниеге де ауыз салар еді. Ағаш шеберіне ағаш керек, мүсіншіге мыс қажет.
Бізге де дәл солай, әркімнің өз өмірі – өмір сүру өнері іспеттес. Эпиктет. Discourses ( Сұхбаттар ). Керісінше, адам үшін ең маңызды істердің бірі. Философияның мақсаты, Эпиктеттен кейін бірнеше ғасырдан кейін өмір сүрген, америкалық жазушы, философ Генри Торо айтқандай, « өмірде кездесетін кейбір мәселені теориялық тұрғыда ғана емес, іс жүзінде шешуге » көмектеседі. Бұл Цицеронның « Пәлсапа – өлуді үйрену » деген әйгілі нақыл сөзімен үйлесім табады. Осы нақыл сөздерді оқи отырып, ойша жаттығулар жасайсыз. Мұны көңіл көтеруге арналған жаттығу деуге келмес. Олар сізді қуанышқа бөлеп, біліміңізді арттыруға көмектеседі. Бірақ негізгі мақсаты – өміріңізді өз қолыңызбен қалыптастырып, жетілдіру. Ал адам өмірге бір-ақ рет келіп, бір рет өлетін болғандықтан, қолына қашау ұстаған мүсіншіге ұқсап, Микаленджелоның сөзімен айтсақ, мәрмәрдан періштені босатқанша жұмыс істеуі керек. Күрделі рөліміз – өмір сүру мен өлуді барынша жақсы ойнап шығуға тырысамыз. Мұны жақсы ойнап шығу үшін өмірден тоқығанымызды, өнегелі сөздерді және білгенімізді есте сақтауымыз керек. Мәжбүрлеуге бейімдер – өзінікін, ал кедергіге бейім еместер – өзінікіне… Эпиктет. Discourses ( Сұхбаттар ).
Бұл – малшаруашылығының болашағы туралы экономикалық әзіл, сонымен қатар бұл сөздер жер адамға тиесілі емес, ол бізден де, біздің ұрпағымыздан да көп жасайтын, мәңгілік игілік екенін еске салып тұрғандай. Марк Аврелий « бізге тиесілі ештеңе жоқ, тіпті біздің өміріміздің өзі Құдайдың қолында » деген. Біз мал-мүлік үшін таласуға, төбелесуге, тер төгіп еңбектенуге дайынбыз. Бірақ сол дүниеден қас қағым сәтте айырылуымыз мүмкін. Бұл басқа нәрселерге де қатысты: біз жекеменшігіміз деп есептейтіннің өзі: мәртебе, денсаулық пен күш, қарым-қатынас біздікі болмауы мүмкін. Оны өзімізден басқаның бәрі – кездейсоқ жағдай, нәубет, ажал – айтпай-ақ тартып алатын болса, ол қалайша біздікі болады? Сонда бізге тиесілі не? Ол біздің өміріміз – оның өзі ұзақ емес. Эпиктет. Enchiridion ( Энхиридион ). Немесе қанша сақ болсаңыз да, тонап, бір-екі долларға бола өлтіріп кететін адам да табылады. Ешқашан ескірмейтін « Гильгамеш туралы жырда » [ 120 ] жазылғандай: « Адам гүлдей нәзік!
Ажал он екіде бір гүлі ашылмаған келісті жігітті де, көрікті қызды да жалмайды! » Біздің жоспарымызды бұзатын жалғыз ажал емес, одан басқа мың сан себеп бар. Дәл бүгін мұны елемеу дұрыс сияқты көрінуі мүмкін, бірақ мұның қарымтасы қандай? Ажалдан ешкім құтылмаған. Тірі кезіңде, қолыңнан келетін кезде жақсы адам бол. Марк Аврелий. Meditations ( Ойлар ). Ол әміршісін жер бетіндегі ең бақытты жан деп есептеген. Бұл пікірдің қате екенін көрсету үшін Дионисий Дамоклге бір күн патша тағында отыруды ұсынған. Той-думанның орта тұсына келгенде, Дамокл төбесінде аттың қылына байланып тұрған алмас қылыштың ілініп тұрғанын көріпті. Дионисий биліктің жүгі ауыр әрі қауіпті екенін, сондай-ақ ұдайы өлімнен қорқатынын солай көрсеткен екен. Қазіргі кезде басыңа төнген қауіп-қатер мен қиындықты ескертуді, ажалдың айтпай келуін « Дамокл қылышы » деп атайды. Шынтуайтқа келгенде, осындай қылыш бәріміздің төбемізде ілініп тұр: өмірің кез келген сәтте үзілуі мүмкін. Мұндай қауіп-қатерден біз екі түрлі әсер аламыз: өлімнен қорқып, қалтырау немесе жігеріңді жағу, яғни жақсылық жасап, жақсы адам болу. Қылыш ілінді, енді ештеңеге алаңдамауға болады.
Әлде өзімшілдікке салынып, ұят әрекет істегенде қылдың үзілгенін қалайсыз ба? Әлде әйтеуір бір күні, болашақта жақсы боламын деп ойланып жүргеніңізде, қылдың үзілгені жақсы ма? Тағдырдың жазғанына мойынсұнып, берген ырыздығына тәубе де. Бұдан артық не керек? Марк Аврелий. Meditations ( Ойлар ). Өлім туралы ойлаудан қашқақтаймыз, себебі мұндай ой жан тыныштығымызды бұзады, еңсемізді басады. Алайда өлімнің хақ екені туралы ой көбіне басқаша әсер етеді – қайғы-мұңға батырудың орнына сергітеді. Неге? Өйткені көзің ашылады. Егер сізге бір апта өміріңіз қалды десе, сіз нені өзгертер едіңіз? Егер о дүниеге бір барып қайтсаңыз, яғни бір өліп-тірілсеңіз, өмірге деген көзқарасыңыз қаншалықты өзгеретін еді? Егер Шекспирдің кейіпкері, Миланның заңды герцогі, сиқыршы Просперосы айтқандай, « өлім туралы ойланып », [ 121 ] ұсақ-түйек пен майда-шүйдеге бас қатырмайтын едік. Өлімнен қорқатынымызды жоққа шығармайық, ол бізге жақсы адам болуға көмектессін. Бүгін. Сенека. On consolation to Helvia ( Анасы Гельвияны жұбатуы ). Біз қайғырып, қамығып отырғанда, бір адамдар ізгі ниетпен көңілімізді аулап, бірнеше сағатқа болса да, назарымызды басқа жаққа бұруға тырысады.
Ол адамдар мұны жақсы ниетпен істесе де – қате әрекет. Жалпы алғанда, стокитер сезімін жасырып, тұншықтырады. Алайда олардың пәлсапасы бізге эмоциямызды жасырмауға, одан қашқақтамай, сол сәтті жеңуді үйретуге бағытталған. Өз-өзіңді алдап немесе қайғы-қасірет сияқты сезімнен қашқақтап, өзіңе де, өзгелерге де « бәрі жақсы » деп айтуың мүмкін. Алайда түйсіну мен түсіну әлдеқайда жақсы. Қысқа мерзімде назарыңды басқа нәрсеге аудару жақсы; көне римдіктер бұл үшін гладиаторлар жекпе-жегін тамашалауға барған. Ал ұзақ мерзімде ойыңды жинақтаған дұрыс. Демек, негативті эмоцияны бірден, дәл қазір жеңу қажет деген сөз. Қандай сезімді бастан өткергеніңізді ойлап, сараптаңыз. Әділетсіздік болды деген ойдан, сезімнен, үміттен арылыңыз. Болған жайттың жақсы жағын табыңыз. Алайда жаныңыздың жараланғанын қабылдаңыз; бұл өмірдің бір бөлігі екенін ұмытпаңыз. Қайғыны дәл осылай жеңеді. Шын мәнінде, бірде-біріміз өз иелігімізге біреудің баса-көктеп кіруіне жол бермейміз. Шекараға қатысты титтей дау туса, қолымызға тас пен қару аламыз; ал өмірімізге басқалардың еш кедергісіз араласуына жол береміз; ол аз десеңіз, өміріміздің болашақ қожайыны мен әміршісін өзіміз шақырып аламыз.
Ақшасын біреуге бөліп беруге пейілді бірде-бір адам жоқ, дегенмен өз өмірін қаншама адамға таратып жатыр! Әкемізден қалған мұраға келгенде – аса сақпыз, ал уақытты сарп етуге келгенде – елден ерек қайырымдымыз. Алайда нағыз құрметке лайық сараңдық осы болса керек. Сенека. On the brevity of life ( Өмірдің қас қағым екендігі жөнінде ). Америкалық әдебиетші Букер Вашингтон: « Түптеп келгенде, мың сан адам өз уақытын мақсатсыз сарп етуге даяр », – деп жазды. Философтар адам үнсіз қалғанда бірдеңені ойланып, іштей түйсінуге тиіс екенін біледі. Міне, сол себепті жеке кеңістігі мен ойын сыртқы әлемнің басқыншылығынан барынша қорғауға тырысады. Олар кез келген іскерлік кездесуден немесе істелінген жұмыс туралы есеп беруден гөрі, бірнеше минуттық терең ой-толғанымның қымбат екенін түсінеді. Олар сонымен қатар бізге, шын мәнінде, тым аз уақыт берілгенін және өз қорыңды қалай тез жұмсап тастайтының жайында да біледі. Сенека бізге мал-мүлікті көзіміздің қарашығындай қорғайтынымызды, бірақ менталдық шекараны белгілеуге келгенде тым салғырт екенімізді ескертеді. Мал-мүлікті қайтаруға болады. Ал уақытты ше? Уақыт – біздің ештеңеге айырбастамайтын активіміз, біз оны сатып ала алмаймыз.
Қолымыздан келері – оны босқа сарп етпеуге тырысу ғана. Сенека. On tranquility of mind ( Рухтың бейқамдығы жөнінде ). Несие картасын шығаратын банктер мен компаниялар карточканы не үшін белсенді түрде жарнамалайды деп ойлайсыз? Мәселенің бәрі осында жатыр. Несие картаңыз неғұрлым көп болған сайын, соғұрлым көп ақша жұмсайсыз. Өміріміздің әр күніне біз ақшаға қарағандай қарамаймыз ба? Біз әлі қанша күн тірі жүретінімізді анық білмейміз; күндердің күнінде өлетінімізді мейлінше ойламауға тырысамыз; сондықтан уақытымызды да қадірлемейміз. Уақытымызды адамдарға, міндеттемелерге сарп етеміз, уақытымызды тартып алуға жол береміз, тек анда-санда ғана « есесіне не бересің? » деп сұрап қоямыз. Демек, несие картасынан қолма-қол ақшаға өту керек. Философ әр мәміле жасаған сайын, « маған бұдан пайда түсе ме деп ойлану керек » дейді. Бұл әділ мәміле ме? Сенека. On tranquility of mind ( Рухтың бейқамдығы жөнінде ). Джонсон мақтаншақ және әрдайым біреуге үстемдік жүргізіп, қорқытып-үркітуге бейім болатын. Алайда оның өмірбаянын жазған Роберт Каро бір кездері жас Линдонға қарсы шыққанда, ол нағыз қорқақ екенін көрсеткенін анық жазады. Жігіттер покер ойнап отырып, дауласып қалады.
Сол кезде Джонсон қарсыласының жағасына жармаспай, төсекке жата кетіп, « қыз сияқты аяғын ербеңдете берген ». Ол « Егер мені ұрсаң, тебемін! Егер мені ұрсаң, теуіп жіберемін! » – деп айғайлапты. Кейінірек Джонсон әскери борышын өтеуден барынша қашқақтапты. Ал Екінші дүниежүзілік соғыс кезінде басқалар соғысқа қатысып, Еуропада, Африкада, Оңтүстік-Шығыс Азияда өліп жатқанда, Калифорнияда сауық-сайран салып жүреді. Одан кейін, « мен соғыста батыр » болдым деп мәлімдеме жасайды. Бұл оның ең ұятты, жалған мәлімдемесі еді. Батыл екеніңді растау үшін басыңды қатерге тігудің де, біреуге зорлық-зомбылық көрсетудің де қажеті жоқ. Бірақ қорқақтарды ешкім жақсы көрмейді. Міндетін орындаудан қашатын жауапсыз, жалқауларды да ешкім жақтырмайды. Жеке басының қамын ойлаған, жанаяр адамға да ешкім тәнті болмаса керек. Қорқақтықтың астары, міне, осында. Ол адам өзін қорғағысы келеді, бірақ, түптеп келгенде, масқара болады. Өзіңізді аман алып қалу үшін басыңызды мұндай бәлеге шатпаңыз. Батыл болыңыз. Намысшыл болыңыз. Болашақты да болжауға болады. Өйткені ол да дәл осындай болады және қазір болып жатқан өмір ағымынан алысқа ұзай қоймас.
Сондықтан адамның өмірін қырық жыл бақыласаң да, мың жыл бақыласаң да – бәрібір. Әлде сен бір жаңалық көресің бе? Марк Аврелий. Meditations ( Ойлар ). Тек адам өмірі ғана емес: компаниялар, патшалықтар, діндер мен идеялар да. Рим республикасы 450 жылдан астам өмір сүрді. Ең жақсы бес императордың бірі болып саналатын Марк Аврелий билік еткен Рим империясы, [ 122 ] 500 жыл өмір сүрді. Ең ұзақ өмір сүрген адам 122 жыл жасаған. Ал Құрама Штаттарындағы орташа өмір сүру жасы 78 жастан сәл асады. Басқа елдерде және басқа кезеңдерде орташа жас бұдан көбірек те, азырақ та болған. Бірақ, түптеп келгенде, Марк Аврелий жазып кеткендей, бәріміз өмірдің ағымы мен ырғағына бағынамыз. Соңғы, шешуші соққыны жасайтын да сол өмір ағымы. Бұл дәйекті терең қазбалаудың қажеті жоқ, алайда оны елемеуге де болмайды. Бұл осынша жыл өмір сүресің, одан артық емес дегенмен бірдей. Табиғаттың берген жасына шүкіршілік етесің, өлшеп берген уақытқа да. Марк Аврелий. Meditations ( Ойлар ).
Дегенмен кейбір адамдар бұған көп мән береді әйтпесе әйелдер жасын кемітіп, ал намысшыл жігіттер жасын асырып айтып әуре болмас еді. Бай адамдар мен денсаулығына қатты көңіл бөлетіндер « қызмет ету мерзімін » 78 жастан асыру мақсатында ( лажы болса ) мәңгілік өмір сүру үшін миллиардтаған доллар жұмсайды. Өмірімізді қанша жылға ұзартқанымыз маңызды емес, бұл жылдардың немен толыққаны маңызды. Басқасына қарағанда Сенека бұл жайында: « Егер неге жұмсайтыныңды білсең, өмір ұзақ », – деп жақсы айтқан. Өкінішке қарай, бұл көп адамның қолынан келмейді: адамдар өзіне берілген жылдарын босқа өткізеді. Тек тым кеш есін жиып, жоғалтқанының орнын толтырамын деген үмітпен, қалған уақытын мейлінше сапалы жұмсауға тырысады. Бүгінгі күнді пайдаланып қалыңыз. Сізге бұйырған игілікке шүкіршілік етіңіз. Ақтық күнің жақын, ал сен әлі жасандылықтан бас тартпадың, мазасыздықтан құтылмадың, әлі де сыртқы жаудан қорқасың. Демек, жұрттың бәрін жақсы көруді, даналықтың тек әділ іс-әрекетте екенін әлі түсінбегенсің. Марк Аврелий. Meditations ( Ойлар ). Сол үшін де « ақтық күнің жақын » деген сөзін тура мағынада – өзінің жуырда өлетінін жазған. Білген адамға бұл өте қорқынышты!
Ол өлімнен қашып құтыла алмайтынын сезген және соңғы сәтінде көрген нәрселері оған ұнамаған. Әрине, ол өмірінде көп жетістікке жеткен адам, дегенмен оның эмоциялары дәл бұрынғыдай жанын жаралап, ашынуына себепші болған. Күнінің санаулы екенін, сондай-ақ дұрыс таңдау жанына дауа болатынын білген. Сіздің алда уақытыңыз көп деп үміттенеміз, алайда мүмкіндік бар кезде жетістікке жетер сара жолды салу өте маңызды. Біз өле-өлгенше кемел адамға айнала алмаймыз, – мұны Марк Аврелий білген. Алайда мұны неғұрлым ертерек түсінсек, мінез-құлқымызды тәрбиелеуде жеткен жетістігіміздің рақатын соғұрлым ұзағырақ көреміз. Екіжүзділіктен, мазасыздықтан, бойкүйездіктен және стоиктерге тән емес қылықтардан тезірек арыламыз. Марк Аврелий. Meditations ( Ойлар ). Данышпан болу идеясы – философтың ең ұлы тілегі орындалмады. Бұл бар болғаны платондық идеал. Дейтұрғанмен олар осыған сәл болса да жақындаймыз деп, әр күнін үмітпен бастайтын. Бұл әрекеттің де пайдасы аз болған жоқ. Бүгінгі күніңізді өміріңіздің ең соңғы күніндей сүре аласыз ба? Тәулік бойы, 24 сағат жақсы әрекеттер жасап, мінез-құлқымызды мінсіз етіп, кемел адам бола аламыз ба? Бұл әрекет бір минуттан аса ма? Мүмкін, иә, мүмкін, жоқ.
Бірақ стоиктер үшін солай істеуге тырысудың өзі жеткілікті болған. Бұл біз үшін жеткілікті болуға тиіс. Ол тіпті бала-шағасымен алысып жүріп өмір сүрген, Диоген мен Клеанф су тасып жүріп те оқуын оқыған. Егер сен де соны қаласаң, барлығына уақыт табасың және сенімді өмір сүресің. Неге сенімді? Адалдыққа, құзырың жетпейтін кедергілерге, ешкім тартып ала алмайтын дүниелерге, яғни ерік-жігер бостандығына сенімді болатын нәрсенің бәріне. Эпиктет. Discourses ( Сұхбаттар ). Ал сіздің саналы таңдауыңыз ше? Иә, ол әзірге сіздің құзырыңызда. Сіз тек соған ғана сене аласыз. Ол кенеттен айықпас дерт диагнозы қойылмайтын ағзамыздың жалғыз бөлігі ( туабітті дертімізден басқасы, әрине ). Ол – ешқашан ешкім тиісе алмайтын, ешқашан тозбайтын жалғыз нәрсе. Саналы таңдаудан тек адам ғана бас тарта алады, бірақ таңдау адамнан ешқашан бас тартпайды. Эпиктет бұл сөзінде құл да, жұмысшы да, философ та осылай өмір сүре алатынын атап көрсеткен. Сократ та, Диоген мен Клеанф те, отбасы болса да, кедей шәкірт кезінде де дәл солай өмір сүрген. Сіз де солай өмір сүре аласыз. Сенека. Thyestes ( Фиест ).
Мүлдем бейтаныс адамдар олар жайында көп біледі, бірақ әйгілі адамдар өзі туралы түк білмейді. Өйткені олардың мұны ойлауға мүлдем уақыты жоқ немесе бұл олардың жанды жері. Біз де сондай күнәға батуымыз мүмкін. Себебі өзімізге-өзіміз зиян келтіріп жатқанымызды түсінсек те, Сократтың « өзіңді таны » деген сөзін ескермейміз. Мен үшін не маңызды? Мен нені жақсы көрем? Маған не керек? » – деп өзімізден сұраймыз. Қазір, дәл осы сәттен бастап, өзіңізді тануға, санаңыз бен тәніңізді зерттеуге уақытыңыз бар. Ештеңені күтпеңіз. Тым кеш болып кетпей тұрғанда, өзіңізді таныңыз. Марк Аврелий. Meditations ( Ойлар ). Бенджамин Франклин « бұл әлемде ажалдан және салықтан » қашып құтыла алмайсың дегенде, кейбір адамдардың салықтан қаншалықты жақсы жалтаратынын білмеген екен. Ал ажал ше? Ал ажалдан ешкім құтыла алмаса керек. Түптеп келгенде, бәріміз ажал құшамыз. Төрткіл дүниені жаулап аласың ба, әлде сол патшаның етігін тазалайсың ба – бәрібір. Ажал бәрін теңестіруші – бұл бәріне сабақ болар нәрсе. Шекспир өлең жолдарында Гамлетке Ұлы Александрға да, Юлий Цезарьға да қатысты осы логиканы сіңіруге мәжбүрлеген.
Цезарьдың сыз жерде жатқанд денесі шіріп, саз балшыққа айналды. Бүкіл әлемді бағындырған адамның денесі енді үйдің тек тесік-жыртығын жамады. Өзіңізді айбында, ең мықты немесе, керісінше, әлсіз, бейшара сезінсеңіз, мынаны еске алыңыз: бәріміздің баратын жеріміз бір. Өлген адамның ешқайсысы жақсы немесе ешқайсысы жаман болмайды. Қалай өмір сүрсек те, бәріміз бірдей ажал құшамыз. Марк Аврелий. Meditations ( Ойлар ). Ғылыми тұрғыдан алып қарасақ, Жер ғаламшар ретінде шамамен 4,5 миллиард жыл бұрын пайда болған, ал қай кезде тіршілігін тоқтатанын ешкім болжай алмайды. Ал Жер шарында адамзат тағы қанша өмір сүреді? Бәлкім, тағы оншақты жыл? Кейде адамдарға Ғаламмен байланысты толық ауқымда түсіну үшін көптеген дәйектер мен сандарға жүгінуге тура келеді. Бір сәтке тәкаппарсып, ешкімді менсінбей қалған кезіңізде немесе айналаңыздағының бәрі сіздің іс-әрекетіңізге байланысты деп сезінсеңіз, осыны еске алыңыз. Бұл олай емес. Сіз де басқалар сияқты, өмір сүруге тырысып жүрген көптің бірісіз. Сізге тек соны білу жеткілікті. Олай болса, оған қарсы жаттығу жаса. Бұл жаттығуға пайымдауды, іс-әрекетіңді, оқуыңды да бағытта, сонда ғана адамдардың тек солай еркін болатынын түсінесің. Эпиктет.
Discourses ( Сұхбаттар ). Бұл диалогте Платон: « Негізінде, біз қорықпаймыз, бірақ ішімізде бір кішкентай сәби бар – міне, ол бәрінен қорқады », – деп жазған. Өлім белгісіздігімен қорқытады. Ешкім о дүниеден қайтып келіп, өлімнің неге ұқсайтынын айта алмайды. Өлім – беймәлім құбылыс. Ажалға жас балаша, аңғалдықпен қарасақ та, бізге, тым болмаса, белгілі бір өнеге беретін данышпан адамдар аз емес. Ғаламшардың ең қарт адамдары өлімнен қорықпайтын сияқты: бізге қарағанда, олардың өлім туралы ойлауға уақыты көп болды ( сондықтан өлім туралы ойланып, қорқу керек емес екенін түсінген ). Бұдан басқа да құнды мәліметтер бар. Солардың бірі – Флорида Скотт Максвеллдің The measure of my days ( Өмірімнің өлшемі ) атты стоик күнделігі. Ол күнделікті айықпас дертке шалдыққан кезде жазған. Екіншісі – достары мен отбасына жұбату ретінде айтып отыратын Сенеканың әйгілі сөздері. Философ жақындарына: « Даналықтың нұсқаулығы болса, қанша жыл ойланып-толғанып жүргенде қиындыққа төтеп беретін, шыңдалған ерік-жігер қайда? » – дейді екен. Философияда батыл еркектер мен әйелдердің шабыт беретін сөздері көп кездеседі, ол сөздер өлімді тайсалмастан қарсы алуға көмектеседі.
Стоиктердің өлім туралы тағы бір пайдалы даналығы бар. Егер өлім шынымен бәрінің соңы болса, онда неден қорқасың? Өліммен бірге бәрі кетеді – тәндегі ауырсыну рецепторларынан бастап, уайым-қайғы да, тілектерің де. Өлім қаншалықты қорқынышты болса да, есіңізде болсын, өліммен бірге қорқыныш та өледі. Қарт адам көбінесе ұзақ өмір сүргенін дәлелдеу үшін тек жасын ғана алға тартып жатады. Сенека. On tranquility of mind ( Рухтың бейқамдығы жөнінде ). Жасыңызды 365-ке көбейтіп, шыққан санды 24-ке көбейтіңіз. Қанша сағат өмір сүріпсіз? Осы уақыттың ішінде сіз не көрсетуіңіз керек? Көпшілік үшін бұл сұрақтардың жауабы ортақ: жеткіліксіз. Уақытымыз өте көп болған және мұны қалыпты жағдай деп қабылдағанбыз. Жер бетінде өмір сүрген уақытымызда біздің көрсете алатынымыз: гольф ойыны, жылдар бойы кеңседе өткізген уақыт, түк пайдасы жоқ фильмдерді көруге кеткен сағаттар, мазмұны еміс-еміс қана есте қалған мәнсіз-мағынасыз кітаптар, бәлкім, ойыншыққа толы гараж. Біз Реймонд Чандлердің « Ұзақ қоштасу » романының кейіпкеріне ұқсаймыз. Ол: « Мен көп уақытымды уақыт өлтіруге жұмсаймын. Бірақ уақыт өлтіру қиын », – дейді. Күндердің күнінде уақыт-сағатымыз тоқтайды.
Міне, сол кезде: « Иә, мен уақытымды барынша пайдаландым », – деп айта алатындай мүмкіндік болса ғой. Жетістік, ақша немесе мәртебе түрінде емес ( стоиктердің бұл туралы не ойлайтынын білесіз ), даналыққа, барлық адамның арманы – көрегендік пен шынайы ілгерілеуге қол жеткізу керек. Сізге берілген уақытта шынымен бір жетістікке жеттім деп айта аласыз ба? Шынымен осынша жыл { сан қойыңыз } өмір сүрдім деп дәлелдей аласыз ба? Жай ғана өмір сүрген жоқпын, толыққанды өмір сүрдім дей аласыз ба? Қашанғы біреудің айтқанымен жүресің? Өзің бұйрық бер, есте қалатындай бір сөз айт. Өз тарапыңнан да бірдеңе де. Сенека. Moral letters ( Өнегелі хаттар ). Ол: « Біреудің сөзінен үзінді келтіргенді жек көремін. Маған өз білетініңді айт », – деп жазды. Сенека мұны 20 ғасыр бұрын айтып қойған! Біреудің дана сөзіне сүйеніп, ақылгөйсіген оңай, әрине. Әсіресе әйгілі, атақты адамдардың сөзіне сүйенсең! Суырылып шығып, өз ойыңды жеткізе білу әлдеқайда қиын ( және қорқынышты ). Бірақ сіз қалай ойлайсыз?
Әлгі атағы жер жарған, әйгілі адамдарға осындай даналық, ақиқи идеялар алғаш рет қалай келді? Сіздің жеке тәжірибеңіздің өзіндік құны бар. Сіз өз даналығыңызды жинақтайсыз, өз құқығыңызды талап етесіз. Бұл өмірде, тым болмаса, сөз қалдыр және үлгі боларлық іс жаса. Сен өлімнен қорқасың, солай ғой? Мұндай өмір өліммен бірдей емес пе? Сенека. Moral letters ( Өнегелі хаттар ). Бір жолы оны бұлаудан көтеріп шығарған кезде, ол: « Мен енді отырмын ба? » – деп сұрапты. Бұл әңгіменің мәні мынада: мына адамның өмірі сондай аянышты. Әлемде не болып жатқанынан бейхабар. Тіпті жерде отыр ма, жоқ суда ма, оны да білмейді. Ол өзінің тірі екенін біле ме екен? Адамдар ажалдан қорқады. Бірақ кейде осы қорқыныштан бір сұрақ туындайды: біз, жалпы, неден айырылудан қорқамыз? Көпшілік үшін бұл сұрақтың жауабы мынадай: теледидардың алдында сағаттап отырудан, мешкейліктен, әлеуетің жететін мүмкіндіктерді босқа сарп етуден, бірсыдырғы жұмыс туралы есептерден… Егер шындап қарасақ, бұл өмір ме? Осындай өмір үшін тырмысып, осындай өмірден айырылам деп күйінуге бола ма? Әй, қайдам!
Бәрі қуығың арқылы өтеді: сен тек сүзгі сияқтысың. Сенека. Moral letters ( Өнегелі хаттар ). Ол өте бай кісі болған, соған қарағанда, жиі-жиі қымбат шарап ішіп тұрса керек. Жетістікке жетіп, кемел жасына жеткенде қымбат шарапқа әуестенген ( бұл логика гурмандарға, гаджет фанаттарына, меломандарға және көптеген « фандар » мен « филдерге » де қатысты ) адамға оның мына көзқарасы, бәлкім, ақылға қонымсыз болып көрінуі мүмкін. Бұл әуестік қаншалықты жағымды, қаншалықты қызық болса да, қанша ләззат сыйласа да, ақиқатты ашып айтқан жөн. Өлер шағыңызда сізге ешкім көп шарап ішкеніңіз үшін, басқалардан артық жұмыс істегеніңіз үшін, басқаларға қарағанда көбірек дүние жинағаныңыз немесе басқалардан гөрі көп сақталған шараптар жайлы біліміңіз үшін жүлде бермейді. Сіз жай ғана құбырсыз, бар болғаны осы керемет өнімді уақытша ішіңізде сақтаған, шараптың дәмі ғана сіңген құмыра іспеттісіз. Егер шарапқа қатты құмартсаңыз, қымбат ішімдікті дәріптесеңіз, бұл пікір, сәл болса да, құмарлығыңызды басуға септігін тигізер. Егістік жерден жыл сайын мол өнім талап етуге болмайды, себебі жерді демалтып тұрмаса, құнарын тез жоғалтады.
Дәл сол сияқты, үздіксіз жұмыс рухтың күшін кемітеді. Сәл-пәл тынығып, демалып алса, қайта күш жинайды. Қатты қажытатын еңбек рухтың енжарлығы мен мұқалуына апарады. Сенека. On tranquility of mind ( Рухтың бейқамдығы жөнінде ). Мүлдем бір-біріне ұқсамайтын адамдар. Әрқайсысының мықты да, осал тұсы бар. Империяны басқару деген орасан үлкен жауапкершілікті қайсысына сеніп тапсырар едіңіз? Марк Аврелийге болса керек. Бірақ сіз қандай адам болғыңыз келер еді? Сенека сияқты шығар. Мұның бір себебі – қазір біз жұмыс пен жеке өмірдің арасындағы баланс деп жүрміз ғой. Сенека сол тепе-теңдікті сақтаған. Марк Аврелий жазбаларынан анда-санда шаршағаны көрініп қалады; ал Сенеканың жазбаларынан әрдайым энергия, күш-қуат пен тұрақтылық байқалады. Бәлкім, бұл оның стоиктерге тән үздіксіз оқу мен басқа да рәсімдерінің арасында демалу мен тынығуға уақыт бөлінетінімен тікелей байланысты болса керек. Ми да басқа бұлшық еттер сияқты. Оны зорықтырып, қалжыратып, тіпті зақымдап алуыңыз мүмкін. Біздің физикалық денсаулығымызға мөлшерден тыс жұмыс, демалыстың аздығы және жаман әдеттер зиян келтіруі мүмкін. Мәшинемен жарысқан адам – Джон Генри [ 125 ] туралы аңыз-әңгіме есіңізде ме? Міне, сол адам зорығып өледі.
Соны есте сақтаңыз. Бүгін сіз төзіміңізді тауысатын, бар ынта-жігеріңізді, ойлау айқындығын немесе шығармашылығыңызды талап ететін жағдаймен бетпе-бет келуіңіз мүмкін. Өмір – ұзақ жол және өмір жолыңызда ондай сәттер жиі кездеседі. Егер өзіңізді аямай, бар күшіңізді сарп етсеңіз, тәніңізді аямай қорласаңыз, мұндай кедергілерді болашақта жеңе аласыз ба? Егер уақытыңды ақылмен жұмсасаң, бізге берілген өмір әжептәуір ұзақ, осы уақыт ұлы істерді атқаруға да жетіп артылады. Алайда өміріңді ізгі мақсатқа арнамасаң, салғырттық пен бағаламаудың кесірінен ұзақ уақыт саусақ арасынан құмдай сусып кетеді. Ақтық демің таяған кезде ғана өмірдің қас қағым сәттей шыққанына таңғаласың. Міне, солай: бізге өлшеп берілген өмір қысқа емес, оны қысқа еткен өзіміз. Сенека. On the brevity of life ( Өмірдің қас қағым екендігі жөнінде ). Дегенмен күмәнданбасаңыз да болады: біз көп уақытымызды босқа өткіземіз. Бос жүріп, түкке қажеті жоқ дүниенің соңынан қуамыз. Өзімізге, шын мәнінде, не маңызды деген сұрақ та қоймаймыз.
Көбінесе біз Петрарканың надандық туралы [ 126 ] классикалық эссесінде сынаған, өзіне-өзі сенімді, өзіне түк қатысы жоқ нәрсеге уақыты мен күшін сарп етіп, өзін сол жақтан іздеген ғалымдарға ұқсаймыз. Есіңізде болсын, олар дәл сондай іспен айналысып жүргенін білмеген. Егер сіз мұны бүгін түсінсеңіз, асығыңыз немесе « маған бар болғаны уақыт жетпейді » деп, бір минут үнсіз қалыңыз. Бұл расында солай ма? Әлде түкке қажеті жоқ заттарға көп мән бересіз бе? Сіз уақытыңызды шынымен тиімді пайдаланасыз ба, әлде мойныңызға түкке қажеті жоқ жауапкершілікті артып алғансыз ба? Орташа америкалық жылына 40 сағатын жол кептелісінде өткізеді екен. Өмір бойы бұл сағаттар жиналып айларға созылады. Жол кептелісінің орнына басқа адамдармен алысудан бастап, теледидар көру сияқты басқа да істерді мысалға келтіруге болады. Сіздің өміріңіз әжептәуір ұзақ – тек оны ақылмен пайдаланыңыз. Марк Аврелий. Meditations ( Ойлар ). Рим тарихшысы Кассий Дион: « Алайда тағдыр оны бұ дүниенің бар бақытын үйіп-төгіп бере салған жоқ, өйткені оның денсаулығы нашар еді. Билік басында отырған жылдардың бәрінде дерлік ауру-сырқаудан көз ашпады », – дейді.
Бір кездері оның халі тым нашарлағаны сонша – император қайтыс болыпты деген қауесет тарайды. Осы сәтті пайдаланып, ең сенімді деген қолбасшысы өзін жаңа императормын деп жариялаған. Осының бәрі – өмірден баз кешіп, түңіліп, дағдарысқа тап болған адам үшін үлгі боларлық өмір. Одан бүгінгі күн жайында қалай ойлауды, мұндай жағдайда өзіңді қалай ұстау керектігін үйрену керек. Бұл адамның ашулануға да, қайғыруға да хақысы бар еді. Өз ұстанымдарынан бас тартып, алқып-шалқып өмір сүруіне де, міндеттерінен жалтарып, тек денсаулығын күтуіне де болар еді. Бірақ олай істеген жоқ. Тәні әлсіресе де, рухы мықты болып қала берді. Марк Аврелий. Meditations ( Ойлар ). Кітапхана аллеясын жағалай әлем тарихындағы ұлы жазушылардың шығармаларынан үзінді жазылған қола тақтайшаларды көресіз. Сол тақтайшалардың бірінде Марк Аврелийдің « Бәрі бір күн өмір сүреді – еске алған да, еске түскен де » деген сөзі жазылған. Кітапхана ғимаратының жобасын XIX-XX ғасырдағы ең білікті сәулетшілердің бірі Джон Каррерге тиісілі Carrere and Hastings компаниясы жасаған. Кітапханада саясаткер Сэмюэл Тилден, миллионер Джон Астор мен библиофил Джеймос Леноктай данышпандар мен филонтроптардың топтамалары жиналған. Олардың аты тасқа ойып жазылған.
Ал 1911 жылы кітапхананың ашылу салтанатына АҚШ президенті Уильям Тафт, Нью-Йорк штатының губернаторы Джон Дикс, Нью-Йорк қаласының мэрі Уильям Гейнор қатысқан. Қазіргі кезде есімдерді ойып жазу құқығын бизнесмен әрі инвестор Стивен Шварцман иеленген. Кітапхана аллеясындағы тақтайшалардың жобасын керемет мүсінші Грегг Лефевр жасаған. Марк Аврелийдің сөзі бізге ой тастайды: біз, тым болмаса, осы адамдардың қайсысы туралы естідік? Кітапхананы құрғандар әлемге аты шыққан, өз саласының білікті мамандары, тіпті кейбірі өте дәулетті адам болған. Бірақ Кітапхана аллеясындағы атақты авторлардың көпшілігі заманауи оқырманға беймәлім. Бәріміз, бар болғаны, бір күн ғана өмір сүреміз. Тіпті Марк Аврелий де. Сол жолмен, сол тақтайшаның қасынан жүріп өтіп, ол адамның кім екенін білмейтін жүргіншілер сияқты. Сенека. Moral letters ( Өнегелі хаттар ). Осы кітапты оқуға денсаулығыңыз да, уақытыңыз да бар. Ал ұсақ-түйек қуаныштар ше? Сізге бейтаныс адам күлімсірей қарады; алдыңызда кетіп бара жатқан әйел есікті ұстап тұрды; радиодан сүйікті әніңізді берді; жалпы, бүгінгі ауа райы тамаша! Алғыс айту мен шүкіршіліктің күші керемет. Алғыс сәуле шашып тұрады.
Тіпті бүгін жер бетіндегі соңғы күнің болса да, тіпті бірнеше сағаттан кейін бәрі білетінін алдын ала білсеңіз де, шүкіршілік айтуға тұрарлық көп дүние бір сәтте жоғалып кетуі мүмкін бе? Егер әр күніңізді шүкіршілік етумен бастасаңыз, өмір қаншалықты жақсы болар еді? Таң атқаннан кеш батқанға дейін бәріне шүкіршілік етіп көріңізші. Сенека. Этадағы Геркулес. Ол қандай қасиет? Бірқалыпты мінез бен тәртіп. Екеуі бір ярдтық сызықта тұр. Бізден жақсы болғандықтан немесе бізге қарағанда ақылды болғандықтан емес. Олар сабыр сақтасаң, кез келген қиын жағдайдан шығуға болады деген құпияны біледі. Тек алдын ала ой таразысынан өткізіп алуды ұмытпау керек. Бұл күнделікті күйкі тіршілік үшін де, барша адамзат үшін қашып құтылмайтын үлкен сынақ – өлім үшін де жарамды. Ажал ертең немесе 40 жылдан кейін келуі мүмкін. Сіздің жаныңызды қинамай, ауыртпай алуы мүмкін, кейде қатты азаптап алуы мүмкін. Бұл сынаққа төтеп беру үшін діннің де, философтардың дана сөздері де емес, бар болғаны сабыр мен парасат қажет. Өзіңді бос үмітпен алдағанша, тезірек іске көш. Егер шынымен өзіңді ойласаң өзіңе қолыңнан келгенше көмектес. Марк Аврелий. Meditations ( Ойлар ).
Күндердің күнінде кітапты бір шетке қойып, әрекетке көшуіміз керек. Сенека айтқандай, « сөзден іске көшу » қажет. Дегенмен біз әрі білімді, әрі жақсы жауынгер болып, игі мақсаттар үшін күрескіміз келеді. Бұған да кезек келер. Алға жүріңіз, әрі қарай адымдай беріңіз. Кезекті кітаптан жауап таппайсыз. Жауапты дұрыс таңдау мен дұрыс шешімнен табасыз. Қанша өміріңіз қалғанын немесе ертең не күтіп тұрғанын кім білсін? ҮНДЕУ Құрметті оқырман! Кітапты сатып алғаныңыз үшін алғыс айтамыз! Қазақ тілінің мазмұны дамыса ғана Қазақстан дамиды. Себебі мемлекетті дамыту үшін – адамдарды, адамдарды дамыту үшін – тілімізді, ал тілімізді дамыту үшін тілдің контентін, яғни мазмұнын дамыту қажет екеніне көзіміз әбден жетіп отыр. Кітап сатып алу арқылы Сіз өзіңіздің де, еліміздің де дамуына қызмет етесіз. Қазір тілдің байлығы сөздік қорымен емес, сол тілде бар ақпараттың көлемімен, яғни контентімен, мазмұнымен өлшенеді. Қазір жер шарында 7,6 миллиард адам өмір сүреді, ал Қазақстанда 18 миллион халық тұрады. Біздің әлемдегі үлесіміз 0,23 пайыз. Демек, біздің мазмұн жасау қуатымыз да сол деңгейде.
Сондықтан адамзат қалыптастырып жатқан мазмұнға қазақ оқырмандарының қолын жеткізу – біздің ортақ мақсатымыз. Қазақ баласы мақты маман болу үшін, әлем әдебиеті мен қызықты кітаптарды оқу үшін өзге тілді меңгеруге мәжбүр болмаса екен дейміз. Біз кітап шығарайық, Сіз кітаптарымызды сатып алу арқылы қазақ тілін қолдаңыз. Балаларыңызға, ағайын-тума, құда-жекжатқа әр мерекеде кітап сыйлаңыз. Той-томалаққа шашуға тәтті-пәтті емес, кітап апарыңыз. Қыздардың жасауына кітап салыңыз. Тойбастарда кітап таратыңыз. Егер қазір тегін электронды форматын оқып отырсаңыз ( сіздің жағдайда солай ), кітапты оқып болған соң қағаз нұсқасын сатып алыңыз да жақыныңызға сыйға тартыңыз немесе жеке кітапханаңызды толтырыңыз. Үйіңіздің бір қабырғасы кітапқа толсын. Кітап жиналып тұратын үйде өскен балалар білімқұмар келеді, ал білімқұмар баланың болашағы кемел болмақ. Қазақ елінің болашағы кемел болсын десеңіз, қазақша кітаптарды сатып алу арқылы ҚАЗАҚ ТІЛІНІҢ МАЗМҰНЫН ҚОЛДАҢЫЗ! Percy W. Lanterns on the Levee – Recollections of a Planter ’ s Son ( Бөгеттегі шамдар: плантатордың ұлы туралы естеліктер ) Goodale Press, 2011. Түрмеде отырып, түрме әкімшілігімен әскери тұтқындардың құқығы үшін күрескен. Қабырғаданы ағаштан жасалған тақталар өрнектелгендіктен осылай аталған.
Диоген Лаэртскийдің айтуы бойынша, Зенон бұл жерді дәріс беруге арнайы таңдаған. Өйткені ол жерге адамдар аз барған. Бұл қаланың саяси, экономикалық және діни өмірінің орталығы болып саналған. II ғасыр ) жоғалып кеткен, алайда Цицеронның Сенекаға қалдырған еңбектерінде бірнеше нақыл сөздері сақталған. Кейде аударма стилінде түпнұсқаға ( көне әрі түсініксіз ) қарағанда әлдеқайда алшақтық болуы мүмкін. Автор түсіндіру барысында осындай заманауи аударманың тіліне сүйенеді. Сол себепті көп жағдайда ( мағынасы түсінікті және айырмашылық көп болмаса ) дереккөзі көрсетіледі. Сонымен қатар ( мағынасы онша түсініксіз болса немесе автор дәстүрлі аудармада жоқ стильді қолданса ) Холидей пайдаланған заманауи ағылшынша мәтіндерден аударма жасалады. Философиялық трактаттар. Жасампаз жандардың 7 дағдысы: жеке тұлғаны дамытудың мықты тәсілдері. Алматы. Рухтың бейқамдығы туралы. Сенека мұны эвтюмия деп есептемейді. Ол туралы: « Сенің де қалайтының осы: әрі-сәрі күй кешпеу. Ұлылық, мінсіздік құдайларға тән қасиет. Бұл рухтың тұрақты күйін гректер εὐθυμία деп атайды, ол жайында Демокриттің керемет шығармасы бар. Мен оны tranquillitatem деп атаймын » ( сол жерде: 2.3 ). Ойлар. Фицджеральд. The Rich Boy Stories ( Бай бала ).
The Snows of Kilimanjaro ( Килиманджаро қары ). Джон Уршель спорттық мансабын 26 жасында 2017 жылы аяқтады. Қазір ол Массачусетс технологиялық институтының математика бойынша доктор дәрежесін алған. Табысты математик, бірқатар кәсіби жүлделермен марапатталған. Леонард 2018 жылы клубтан кетіп, Toronto Raptors командасына, одан кейін Los Angeles Clippers командасында ойнайды. Moral letters ( Өнегелі хаттар ). Әртүрлі мәнмәтінде оны « ерік », « таңдау », « адами пиғыл », « қолайлы таңдау » деп аударады. Эпиктет προαίρεσις дұрыс болғанда – адам ізгі, « бұрыс » болғанда – күнәһар адам болады деген. Алайда Тафтың әрекеттеріне наразы болған Рузвельт 1912 жылы қайтадан сайлауға түсіп, Республикалық партиядан үміткер болған президенттен жеңіліп, Прогрессивті партия атынан өз кандидатурасын ұсынды. Сол жылы Рузвельтке оқ атылды, ол өле-өлгенше кеудесіндегі оқпен өмір сүрді. Айлақта түнде жылтырап тұратын жасыл жалынды жуырда келетін бақыт символы деп санаған. Джекил есімді дәрігер өз бойындағы жағымсыз « менге » уақытша басқару тізгінін береді де, сол сәтте ғалым адам Хайд мырза атты азғынға айналады. VI ғасырдағы көне грек ақыны. Оның бұл өлең жолдары бізге Гай Музоний Руф арқылы жеткен.
Цезарьмен соғысып, азаматтық соғыс кезінде өз-өзіне қол жұмсап, мерт болған. Ол бұл сөзінде колледждің іргетасын қалаушылардың құлдыққа деген көзқарасын ашық айтып ( жеті колледж басшысының бесеуі құлиеленуші болған және құлдықты жоюға ұмтылмаған ), оңтүстік штаттардың сайлаушыларына қарата сөйлеген. Сол жылдың шілде айында оған психикалық ауытқушылығы бар уағызшы һәм адвокат Шарль Гито оқ атқан. Гарфилд жарты жыл президент болып, жарақатын дұрыс емдемей, инфекция түсіріп алып, дүние салды. Салыстырмалы ғұмырнама. Бұл үзіндіде Плутарх әдебиет емес, латын тілін үйрену жайлы айтып отыр: тарихты білгендіктен тілді меңгеру оңайға соққан. Супербоул – маусымның финалдық матчы. Қас қағымда қабылданған шешімдердің күші. Әңгімелер. Грек тілінде « қойылымдарды мақұлдау » сөзінде δοκιμαζειν етістігі қолданылады. Сондай-ақ « Шерман мәлімдемесі » немесе « Шерманның сөзі » деген де терминдерді қолданады. Ол барлық мемлекеттік азық-түлік қорын, оның сапасын, сақталуын және таратуын қадағалаған. Құл болып туып, бірақ Солтүстікке қашып кеткен. Ол 1905 жылы Annalen der Physik журналында жарияланды. Эйнштейн 1902 жыл мен 1909 жылдар арасында патент бюросында жұмыс істеді; 1909 жылдың желтоқсан айынан бастап Цюрих университетінің ақы төленетін профессоры атанды.
Осылайша, арнайы салыстырмалылық теориясы ол өнертапқыштарға тапсырыс берушілерге сарапшы боылп жүрген кезінде құрылды. Ал жалпы салыстырмалылық теориясы, шын мәнінде, 1913 жылы Эйнштейн Берлиндегі жаңа физика зерттеу институтын басқаруға ұсыныс алып, Берлин университетінің профессоры болып қабылданғаннан кейін, кейінірек 1915-1916 жылдар аралығында құрылды. Ол университетте сабақ беруге тиіс емес еді. Бұл оның тек ғылыммен айналысуына мүмкіндік берді. Панкратионда барлық тәсілге дерлік рұқсат берілген, аз-маз ғана шектеулер болған: көзге ұруға, тістеуге және тырнауға тыйым салынған. The Dip ( Апан ). Тығырықтан шығып, жеңімпаз болуға қалай үйренеміз? Роберт Каро – америкалық журналист, АҚШ президенті Линдон Джонсонның және Нью-Йорк қаласы мен маңайының қазіргі бет-бейнесін жасап шыққан құрылысшы Роберт Мозестің өмірбаянының авторы. Бұдан бұрын Miami Dolphins Ұлттық футбол лигасының және бірқатар университет командаларының жаттықтырушысы болған. Университет командалары арасындағы америкалық футболдың ең үздік жаттықтырушыларының бірі болып саналады. Алты ұпай әкеледі. Бұл бір әрекеттің уақыт талабына сай келуімен, ал екіншісінің – сай келмеуімен байланысты.
Дегенмен мен сақтыққа қарағанда тегеурінді болу дұрысырақ деп ойлаймын, себебі бақ деген – сылаңдаған сұлу әйел, оған қол жеткізгісі келген жан оны бірден тоқпақтың астына алып, тепкілеуі керек. Ол салқынқандылық танытқандарға қарағанда осындайларға тез көнеді. Әйел сияқты жастарға жақынырақ, себебі жас адам алды-артына қарамайды, батыл болады және асауды үйреткендей көндіріп алады ». Бұл бейнені карикатурашылар күлкілі нәтижеге жету үшін жиі қолданған. Карикатурашы және өнертапқыш Руб Голдбергтің құрметіне солай аталып кеткен. Олар жыл сайын сайланып отырған. Бірнеше адам оқиға орнындағы айқай-шуды естіген, бірақ оны мастар өзара ұрысып жатыр деп ойлаған. Ешкім араласпаған. Бірақ бұл жағдай « куәгер әсері » терминін енгізуге түрткі болды. Стоицизмді жақтаушылардың кейбір көзқарастарын сынаған. Б.д.д. Мәтінде әңгіме болған сөзі екі күнге созылған. Бірінші күні Карнеад әділдік адамның болмысында бар, сондықтан оған ұмтылу қажет деген; екінші күні әділдік деген объективті бастауларға негізделмеген шартты ұғым екенін дәлелдеген. Бәкене бойына қарамастан, Богз ел сыйлаған баскетболшы, керемет ойыншы болды: допты беруден ол ҰБЛ тарихында 23-орында, ал клуб тарихында 1-орында болды. Бірақ кинизмге көңілі толмаған Зенон кейіннен Кратеттен бас тартып, басқа ұстаздарға кетті.
Ицерн тайпасының көсемі Прасутаг оған айтарлықтай қарыз болды. Көсем қайтыс болғаннан кейін, оның мүлкін қайтарып алып, жерлері тәркіленді. Прасутагтың әйелі Боудикка 61-жылы Римге қарсы көтеріліс жасады. ҰБЛ-дың тұрақты маусымы күзден көктемге дейін жалғасады. Шамамен подполковникке немесе ( флоттағы ) екінші дәрежелі капитанға сәйкес келеді. Стокдэйл әскери-теңіз авиациясының ұшқышы еді, яғни АҚШ-тың ӘТК-нің қатарында болды. Неліктен кей компаниялар суырылып алға шығады, ал басқалары шыға алмайды… 80 Маккейннің әкесі Джон « Джек » Маккейн сүңгуір-офицер болған. Екінші дүниежүзілік соғысқа қатысқан және өз қызметін төрт жұлдызды адмирал шенімен аяқтаған. Әскерде бір мезетте тоғыздан артық төрт жұлдызды адмирал болуы мүмкін емес ). Клавдий императордың әйелі Мессалинаның бәлеқорлығының кесірінен Сенека жер аударылды; ол әйел қайтыс болғаннан кейін, Клавдийдің екінші әйелі Агриппина Сенеканың Римге оралуына рұқсат алды. Рузвельт көп жағдайда жеңіске жетті, өйткені Герберт Гувер ( 1929-1933 жалдардағы президент ) экономикалық дағдарысты жеңе алмады. Түзету 1933 жылы 23 қаңтарда жасалды, сөйтіп, инаугурация күні болып 20 қаңтардың орнына 4 наурыз бекітілді. Луцилийге арналған өнегелі хаттар.
IV ғасырдағы Афина шешені; қайтыс болған досының ұлына өмір туралы адамгершілікке толы, тәжірибелі кеңестерін беріп, хат жазады. I Акт, 3-сахна. Демоникке 89 Бұл оқиғаға шынымен де Черчилльдің өзі кінәлі болды. Ол Бесінші авенюдің ортасында таксиден түсіп, Нью-Йорк көшелерінде қозғалыс Англиядағыдай емес, оң жақты екенін ұмытып, көшені кесіп өтуге тырысты. Ол алдымен солға қарайды ( оңға емес ), сондықтан көлікті көрмейді. Черчилль орташа деңгейдегі жарақаттар алды. Бірақ бұл оның суретке түсуіне кедергі болған жоқ. Көлік рөлінде отырған автомеханик Эдвард Кантасано ауруханада жатқан саясаткерге шын мәнінде бармаған екен, тек қоңырау шалған. Олар кейінірек « Уолдорф-Астория » қонақүйінде кездеседі. Черчилль Кантасаномен шай ішіп, өз қолтаңбасы бар кітабын сыйға тартады. Бұл сөздер академияның спорт кешенінің маңайында жазылған. Бұл жерде қазіргі Франциядағы Лион қаласы орналасқан. Ежелгі Рим кезеңінде Франция да, Лион да болмаған еді. Кратет Зенонды Стильпоннан алыстату үшін үстіндегі киімнен ұстап алады, бірақ Зенон: « Жоқ, Кратет, философтарды құлағынан тарту аздық етеді: сендіріп, алып кету керек!
Ал егер мені күшпен сүйреп әкетсең, онда тәнім – сенімен, ал жаным Стильпонмен болады », – деп жауап берген екен. Есіңде болсын, басқаларға не беру керектігін және неден сақ болу керектігін естен шығарма ». Луцилийге арналған өнегелі хаттар. Аттиканың түндері. XVII кітап, 19-тарау. Мазмұндама. I Акт, 7-сахна. Қазір сыйақы сомасы 500 мың долларды құрайды; ол бес жыл бойы тоқсан сайын төленеді. Шәкіртақыға іріктеу жасырын түрде өтеді, сондықтан лауреаттар көбінесе марапат туралы әбден тағайындалып болған кезде ғана біледі. Таронянның аудармасы. М.: Эксмо, 2006. Диоген Коринфпен қатар өмір сүрді, ал кездесу кезінде Александр әлемдегі ең күшті адам болған жоқ; өйткені бұл кезде ол әлі Элладаны да жаулап алмаған болатын; оған Спарта бағынған жоқ. Ал әлемді жаулап алғаннан кейін, Александр Грекияға қайта оралмады, сондықтан Диогенмен кездесе алмады. Ол алғаш рет АҚШ-та The Sun Also Rises ( « Күн де шығады » ) деген атпен жарық көрді; ал 1990 жылдары британ басылымдары шығармаға « Фиеста. Күн де шығады » деп қосалқы ат « тақты ».
Жас кезінде ұрлық, сутенерлік, рэкеттік, есірткі саудасы үшін көп рет сотталды. Түрмеде ол білімін көтерумен айналысты. Алайда Ежелгі Римде триумф кезінде құл мағынасы « Hominem te memento! » – « Адам екеніңді ұмытпа! » дегенге саятын басқа сөзді айтқан. Ол – әлемдегі ең көне әдеби шығарма. Аккад жыры шамамен б.з.д. XVIII–XVII ғасырларда жазылған. V акт, 1-сахна ). Шекспир: « Әрбір үшінші ойың мола туралы болады », – деп жазған. Осы бес императордың билік құрған кезі – империяның гүлденген кезі. Бұл патшалардың бірде-бірі алдыңғы патшаның туған ұлы болмаған: бәрі дерлік лайықты ізбасарын асырап алған. Тағдырдың жазуымен бұл ұстанымды Марк Аврелий бұзып, туған ұлы Коммодты тең билеуші деп жариялайды. Алайда ол империяны басқаруға мүлдем лайықсыз еді. Оны ежелгі жеті данышпанның ( Хилон, Фалес немесе жетеуі де ) бірі айтқан деген болжам бар. Сократ бұл сөз тіркесін жиі қолданған, алайда бұл сөз оған дейін айтылып қойған. Бұл « шамамен триллион » емес, тіпті « шамамен триллион, триллион, триллион, триллион » да емес, әлдеқайда көп. Ол бу балғамен жұмыс істеп жарысқан.
Жеңіске жетіп, бірақ әбден қажып, қайтыс болған. Бұл оқиғаның шынайылығына қатысты дау көп. Алайда Генридің шамамен қай жылы туып, қай жылы қайтыс болғаны айтылады; Сонымен қоса, оған Батыс Виргиния штатында ескерткіш қойылған. Өзіңдегі надандық пен басқа қасиеттер туралы. Доп бір ярдтық сызыққа жақын болса, ойынның мақсаты орындалды деуге болады. Алайда жағдайды әлі де өзгертуге болады, сол себепті қорғаушылар мен шабуылшылардың арасында үлкен қақтығыстар болып тұрады.
