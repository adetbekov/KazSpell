Біз мінген алып « Boeing 747 » қара бұлттарды тіліп өтіп, Хамбург әуежайына қону үшін төмендей бастады. Қарашаның суық жаңбыры төпелей жауып, фламанд жерін сұрықсыз кейіпке көміп тастағандай еді. Күртеше киген техник қызметкерлер, жатаған әуежай ғимаратының төбесіндегі желбіреген жалау, BMW жарнамалары көрінді. Сөйтіп біз қайтадан Германияға да жеттік. Ұшақ қонған бетте төбедегі динамиктен әуезді ән естілді. Бұл Beatles тобы орындайтын « Норвег орманы » әнінің оркестрлік нұсқасы болатын. Бұл әнді тыңдағанда толқымаған кезім жоқ. Бірақ бұл жолғы әсері тіптен айрықша болды. Басым сынып қоя бергесін, екі қолыммен шекемді сығымдай ұстаған күйі отырып қалдым. Сол екі ортада қасыма жеделдетіп жеткен стюардесса неміс қызы ағылшынша « бір жеріңіз ауырып тұр ма? » деді. Бәрі жақсы, рахмет! Ол жымиды да, кетіп қалды. Енді Билли Жоэлдің музыкасы ойнай бастады. Бойымды тіктеп, Солтүстік теңіздің үстіндегі қара бұлттарға қарап отырып, осы уақытқа дейінгі өмірімде неден айырылғанымды: өткен дәуренді, бақилық болған я көңіл суыған достарды, қайта оралмас сезімді ойладым. Ұшақ тиісті орнына келіп тоқтады да, жолаушылар қауіпсіздік белбеуін ағытып, сөрелерден жүгін ала бастады.
Ал мен әлі де болса сол баяғы көгалдың ортасында жүр едім. Мұрныма шөптің иісі келді. Бетімді самал өпті. Құстардың даусы естілді. Бұл 1969 жылдың күзі, мен әне-міне жиырмаға толам деп отырған шақ болатын. Манағы стюардесса жаныма қайта келді. Бұл жолы іргемдегі орындыққа отырды да, « жағдайыңыз жақсы ма? » деді. Содан кейін орнынан тұрып, мейірлене жымиды да: – Онда сапарыңыз сәтті болсын! Auf Wiedersehen, – деді. Auf Wieder sehen, – деп жауап қаттым. Арада он сегіз жыл өтіп кетсе де, сол көгалдағы әр көрініс әлі күнге дейін көз алдымда. Бірнеше күнгі жауын-шашыннан кейін жаз бойғы бар шаң-тозаңнан арылған тау бөктері көкке малынып тұрған-тын. Қазанның жылымық желі мискантус жапырақтарын жаймен тербеп, тұп-тұнық көктің ұзына бойына орналасқан бұлт күртік қарды көз алдыңа әкелетін. Шексіз-шетсіз аспан көз қарықтырады. Шалғынды қуалай соққан жел оның шашын жайып жіберіп барып тоғайға сіңді. Әуелі ағаш бұтағының сыбдыры естілді. Әлдеқайдан талықсып жеткен иттің үргені құдды бір бөгде әлемнен естілген дыбыстай тым күңгірт еді. Ол маңда бұдан өзге дыбыс та, бізден өзге тірі жан жоқ еді.
Бірдеңеден үріккендей көгалдың ортасынан пыр етіп атып шыққан екі қызыл торғай дем арасында жыңғылға сіңіп жоқ болды. Біз аяңдай басып келе жаттық. Осы кезде Наоко маған құдық жайлы әңгіменің тиегін ағытты. Адамның жады деген бір қызық дүние ғой... Қарап отырсам, дәл сол кезде айналадағы табиғатқа түк те мән бермеппін. Бәлендей мәнісі жоқ көрінген даланы он сегіз жылдан кейін қаз-қалпында еске түсіремін деп кім ойлаған?! Ол кезде айналаға қарайтындай шама бар ма?! Есіл-дертім – өзім, одан қалса, қасымда келе жатқан әдемі қыз. Біресе екеуімізді, біресе өзімді ойлаймын. Бұл көрген, сезінген, ойлаған дүниелеріңнің бәрі уақыт өте келе қайта жаңғыратын жас қой. Ең қиыны – ол кезде ес-түссіз ғашық едім. Жанымды сергелдеңге салған ғашықтық. Айналама мойын бұрғызбаған да сол. Бірақ тап қазір есіме дәл сол көрініс – сол шөптің иісі, самал жел, жоталардың сұлбасы, иттің үргені түсіп тұр. Ап-анық есімде қалғаны – басқа емес, тап сол. Анықтығы сондай – қолыңды созсаң болды, бәрі қайта тіріліп кететін сияқты. Алайда осы көріністің ішінде адамның сұлбасы байқалмайды.
Я Наоко, я мен – жан адам жоқ. Сонда біз қайдамыз?... Мұнысы несі? Сол кездегі маған маңызды көрінген ол да, мен де, менің жан дүнием де – бәрі ұшты-күйлі жоқ. Дәл қазір Наоконың бет-әлпетін де бірден еске түсіре алмаймын. Есімде қалғаны – табиғат қана. Әлбетте, бірте-бірте оның түр-түсі есіме қайта түсіп жатыр: сұп-суық қолы, төгілген қалың шашы, дөңгелекше келген жұмсақ нәзік сырғалығы мен оның түбіндегі кіп-кішкентай меңі, қыс түсе киетін түйе жүнінен тоқылған қымбат свитері, адамға тура қарап сұрақ қоятын әдеті, байқап тұрсаң даусының дірілі бар сияқты... Ол құдды бір желқақты болған жотаның төбесіне шығып алып сөйлеп тұрғандай. Бірінен кейін бірі, қат-қабат келіп жатқан осы көріністен кейінгі кезек енді оның бет-әлпетіне келді. Бет-әлпеті болғанда да, сұлбасы. Бұлай болатыны, бәлкім, үнемі оның бір жағында жүргенімнен бе екен? Маған бұрылып, жылы жымияды. Сосын басын әнтек иіп, көзіме тура қарап тұрып сөйлей бастайды. Жанары мөп-мөлдір су түбіндегі балықты іздеп тұрғандай. Шынымды айтсам, Наоконың түрін еске түсіруге біраз уақыт керек. Жыл өткен сайын қиындап барады.
Ауыр болса да, ақиқаты – сол. Әуелде бес-ақ секундта еске түсетін дүние келе-келе он секундқа, одан отыз, одан кейін минутқа жалғасып кете берді... Уақыт деген іңір қараңғысы іспетті созыла-созыла, ең ақырында қап-қара түнекке айналды. Иә, жадым Наоко болған жерден де, өзім болған жерден де біржола алыстап барады. Қазандағы сол бір көгал ғана фильмдегі символикалық көрініс іспетті қайта жаңғырып, есіме түсе береді. Дәл осы көрініс басымнан қайта-қайта ызыңдап кетпей қойды. Әй, есіңді жи, мен әлі осындамын, тұр, тұр. Тұр да, неге әлі сол жерде тұрғанымның себебін ізде. Ауру жоқ. Ауру атымен жоқ. Бірақ есіме түскен сайын басым шыңылдап қоя береді. Бірақ бұл шыңыл да ерте ме, кеш пе, бәріне ұқсап жоғаларына күмән жоқ. Дей тұрғанмен, Хамбург әуежайында, Lufthansa ұшағының салонында бұл шыңыл ұзақ әрі әдеттегіден күшті болды. Есіңді жи, ізде... Жазып отырған себебім де сол. Өйткені мен бәрін қағазға түсірмейінше ештеңені ұғып болмайтындар санатынанмын. Иә, алқаптағы құдық жайлы айтып еді ғой. Ол шынымен де бар құдық па, ол жағын білмеймін.
Оның қиялынан туған дүние болуы да ғажап емес. Сол бір мазасыз күндері Наоконың басына не келіп, не кеткені бір құдайға ғана аян. Бір анығы – енді сол бір алқапты Наоко айтқан құдықсыз елестете алмаймын. Ең қызығы, сол күннен бастап өзім өмірі көрмеген құдық көз алдымдағы алқаптың ажырамас бір бөлшегі болды да қалды. Ол құдықты бүге-шігесіне дейін суреттеп бере аламын. Алқап пен тоғайдың тоғысқан тұсында орналасқан ені бір метр қара шұңқыр қалың шөптен көріне қоймайтын. Оның бар екенін меңзеп тұратын қандай да бір белгі я қоршау атымен жоқ-тын. Аузы үңірейіп, ашық-шашық жатқан бір шұңқыр. Жиегіндегі тастар жел мен жаңбырдан әбден мүжіліп, қошқыл тарта бастаған. Ара-арасындағы құлаған тастардың орнында кіп-кішкентай жасыл кесіртке көрінеді. Құдыққа қанша үңілсең де ештеңе көре алмайсың. Бар білерім – бұл терең құдық. Тереңдігі сондай – оны өлшеу мүмкін емес. Әлемдегі түнек атаулы құдды тап осы жерге көмілгендей. Ойындағы сөзді дұрыс жеткіземін деп кей-кейде осылай асықпай сөйлейтін әдеті бар еді. Твидтен тігілген жекетінің қалтасына қолын салған ол « шын айтам » дегендей маған қарап жымиды. Бітті... – Солай болуы мүмкін. Екі-үш жылда бір рет шығар.
Адам аяқ астынан жоғалып кетеді. Оны бәрі шарқ ұрып іздейді, бірақ таба алмайды. Сол кезде жергілікті халық « ол алқаптағы құдыққа түсіп кетті » дейді де қояды. Ал аяғың сынса, қылар қайран жоқ. Қанша айқайласаң да, ешкім естімейді. Біреу тауып алады деп үміттенбей-ақ қой. Құжынаған қырықаяқ пен бүйінің ортасында жатасың. Айналаңда – ақ сөңке болып кеткен адам сүйектері. Қараңғы, сыз жер. Төбеңдегі жарық ақпандағы ай сияқты соншалықты алыс, соншалықты әлсіз. Үздігіп, қиналып, ит болып өлесің. Сол себепті де түзу жолдан шығуға болмайды. Наоко сол қолын қалтасынан шығарып, қолымды қысты. Сен ол құдыққа жеті қараңғы түнде жүгірсең де құламайсың. Ал қолыңнан ұстап жүргендіктен, мен де құламаймын. Оған күмәнің болмасын. Оны сөзбен айтып түсіндіру мүмкін емес, оны сезем, бары сол. Мәселенки, сенімен өстіп келе жатқанда маған ештеңе де қорқынышты емес. Мұндайда маған ешқандай да бәле жолай алмайды. Мен де тоқтадым. Ол екі қолын иығыма салып, көзіме тесіле қарады. Көзінің қарашығы айрықша әдемі еді. Ол өзінің осы бір тұңғиық жанарын қадап, ұзақ қарап тұрды.
Сосын өкшесін көтеріп, маңдайын маңдайыма тигізді. Осы бір таңғажайып һәм сиқырлы рәт күйден жүрегім аузыма тығылды. Шын айтам! Мұның арты жақсылыққа апармайды. Бұл... – деді де Наоко үндемей қайтадан жүріп кетті. Неше түрлі ойлардың шырмауында келе жатқанын түсіндім де, үн-түнсіз артынан ере бердім. Біраз уақыттан кейін ол: – Бұл саған да, маған да дұрыс болмайды, – деді. Мен естілер-естілмес: – Неге дұрыс емес? Мәселенки, екеуіміз үйлендік делік. Сенің жұмысқа баруыңа тура келеді. Сол кезде маған кім қарайды? Одан кейін іссапарларың басталады. Ол кезде мені кім қорғайды? Өзің айтшы, қасыңда өле-өлгенше бірге жүруім мүмкін емес қой? Тепе-теңдік бұзылады, қарым-қатынастың шырқы кетеді. Ерте ме, кеш пе, менен өзің де ығыр боласың. Сосын « не боп кетті бұл өмір? Неге мұны әлпештей беруім керек? » деп басың қатады. Ал мен ондайды көтере алмаймын. Одан менің басымдағы мәселелерім шешіліп кетпейді. Бәлкім, маған сол кезде сенің көмегің керек болар. Онсыз да есеп-қисаппен өмір сүрмейтініміз анық қой. Көмегім керек пе – пайдалан. Онда тұрған не бар?
Жалпақ әлемге жау көзбен қарауға болмайды. Бәрін көңіліңе ала берме. Бойыңды қорқыныш пен үрей жайлап алған соң да үнемі жамандық күтіп отырасың. Оның бәрін ұмыт, сонда бәрі де оңайлап сала береді. Оның даусынан өзім артық айтып қойғанымды сездім. Еркінсісем бәрі де жеңіл болатынын өзім де білемін. Мұны айтқаннан бірдеңе өзгеріп кете ме? Білемісің, қазір босаңсысам, бөлшек-бөлшек болып шашылып қаламын. Осы күнге дейін осылай өмір сүріп келдім, бұдан кейін де тек қана осылай жүре бермекпін – менде басқа жол жоқ. Қазір сәл босаңдық танытсам, қайта қайту жоқ онда. Бөлшек-бөлшек болып шашылам да, күлге айналып кетемін. Мұны қалай түсінбейсің? Осыны ұғынбай жатып, маған қамқор болғың келеді. Үндемедім. Әрі ол сен ойлағаннан әлдеқайда терең... әлдеқайда қараңғы... әлдеқайда суық. Сен одан да маған мынаны айтшы: сол кезде неге кірдің қойныма? Неге істедің ондай дүниені? Мені неге жайыма қалдырмадың? Сілтідей тынған қарағайлы орманның ішінде келе жатқанбыз. Аяқ астында жаздың аяғында өліп қалған жегі құрттардың кеуіп қалған денесі шытыр-шытыр етіп жатыр.
Наоко екеуіміз аяқ астынан бірдеңе іздеп келе жатқан адамша төмен қарап, жалғыз аяқ жолмен аяңдай бердік. Сосын басын шайқады. Айтқанымды көңіліңе алма. Рас айтамын, кешір. Тек өз-өзіме ызам келеді. Егер де менде сол мүмкіндік болса, сені әлдеқайда жақсы түсінер ме едім. Жер бетінде сені менен жақсы танитын адам болмас еді. Біз бір мезгіл тоқтадық та, тыныштыққа құлақ түрдік. Аяқкиімімнің тұмсығымен қарағай бүршігі мен жегі құрттың өлі денесін аударыстырып, қарағайлардың ұшар басына шаншылғандай болып тұрған аспанға қарадым. Екі қолын қалтасына салып алған Наоко өз ойымен өзі әуре болып тұрды. Наоко күлді де, басын шайқады. Біріншісі, сенің осында келгеніңе шын жүректен қуандым. Сен мені қаншалықты қуантқаныңды білсең ғой?! Бұл маған соншалықты күш-жігер сыйлайды. Бәлкім, онымды көрсете алмай жатқан да болармын, бірақ шыны сол. Екіншісі не? Мен жер бетінде өмір сүргенімді және сенің қасыңда өстіп тұрғанымды ұмытпасаң екен деймін. Ол үн-түнсіз әрі қарай жүре берді. Ағаш арасынан түскен күзгі сәуле оның иығында ойнақ салып бара жатты. Қайтадан иттің үргені естілді. Бірақ жаңағыдай алыстан емес, жақын маңнан шыққан секілді.
Наоко орман шетіндегі бір төбешікке шықты да, еңіске қарай жүгіре жөнелді. Мен одан екі-үш қадам кейін келе жаттым. Наоко тоқтады да, күліп, қолымнан ұстады. Әрі қарай біз бірге жүріп отырдық. Дей тұрғанмен, естеліктер жадымнан уақыт өте өшіп барады. Осы күнге дейін көп дүниені ұмытып та үлгердім. Есімде қалған нәрселерді жаза отырып, кейде « осы мен ең маңызды дүниелерді ұмытып кеткен жоқпын ба? » деп мазам кететіні де рас. Ішімдегі қараңғы жад қоймасында сақталған ең шынайы һәм ең маңызды естеліктер жата-жата қоймалжың балшыққа айналып кетпегеніне кім кепіл? Қалай болған күнде де, менде өзге қайран жоқ. Күннен күнге, жылдан жылға күңгірт тартып бара жатқан бар естеліктерді сүйек кемірген иттей кеудемнен шығармай кітабымды жазып жатырмын. Наокоға берген уәдемді орындаудың жалғыз жолы осы. Наоко жайындағы естеліктерім әлдеқайда тың жас күнімде ол туралы жазуға бірнеше мәрте оқталған едім. Бірақ жалындаған шағымда ол туралы бір де бір сөйлем жаза алмай ит болдым. Әгәрәки, сол кезде сол бір сөйлем жазылып кеткенде, қалған дүние өз-өзінен төгіліп түсе салатынын да ішім сезді, бірақ амал нешік?!
Бәрін көрсетіп тұратын картаның пайдасыздығы сияқты, барлық дүние анық-қанық көз алдымда тұрған соң ба – неден бастарымды білмей басым қатты. Сайып келгенде, енді маған бұлыңғыр мәтінге бұлыңғыр ойлар мен бұлыңғыр естеліктерді түсіруден өзге амал да қалмады. Наоко жайлы естеліктер солғын тартқан сайын, оны бұрынғыдан да тереңірек түсіне бастаған сыңайлымын. Оның « мені ұмытпа! » дегенін енді ұғындым. Ол да мұны білмеді емес, білді. Естеліктер бірте-бірте ұмыт болатынын Наоко жақсы білді. Мені есіңде тұт! » дегеннен өзге амалы болмағаны да содан. Жаным соншалықты ауырады. Ауыратын себебі – Наоко мені ешқашан да жақсы көрген емес. Ол кезде жасым он сегізде, институтқа енді түскен кезім. Токиоға жаңа келген, жалғыз тұрып көрмеген маған қамкөңіл ата-анам жеке пәтерден гөрі жатақхананы лайық көрген сияқты. Әлі піспеген жас балаға ас-суы бар, басқа да қажет дүниенің бәрімен қамтамасыз етілген жатақ өмірінен артық не бар?! Бұл жерде пәтерақының да рөлі болмай қалған жоқ, әлбетте, жатақхана шығыны пәтерге қарағанда анағұрлым арзан. Жатақханада төсек-орның мен үстел лампаң болса болды, басқасына бас ауыртпай-ақ қоюға болады.
Еркіме салса, әрине, жеке пәтер жалдап, өзім би, өзім қожа – жалғыз өзім тұра берер ме едім. Бірақ ата-анамның мені оқуға түсіруге жұмсаған қаржысы бар, жекеменшік оқу орнына төлейтін оқу ақысы, күнделікті шығын бар, турасын айтқанда, кең көсілуге еш негіз жоқ. Әрі-беріден соң, қайда тұратыным ол кезде өзіме де бәрібір-тұғын. Жатақханамыз қаланың ортасындағы төбешікте орналасқан еді. Жатақхана орналасқан төртбұрышты үлкен алаңқайдың айналасы биік бетон қоршау болатын. Кіреберіс қақпаның ішінде аспанмен таласқан алып зельква ағашы бар. Қайсыбір кісілер оның жасы 150 жылдан кем емес деп жататын. Оның қалың жасыл жапырақтары түбінде тұрған адамға аспанды көрсетпейтін. Қақпадан шығатын төсеніш жол ағашты айналып өтіп, жолдың екі шетінде қарама-қарсы тұрған үш қабатты, бетоннан соғылған екі жатақхана ғимараты арқылы ұзыннан созылып кете беретін. Терезесі тым көп бұл ғимараттар бір қарағанда түрмеге айналған үйлер я болмаса үйге айналған түрмелер сияқты әсер қалдыратын. Десе де, аузы-басы жұмыртқадай жинақы болғандықтан ба, бәлен деп жаман айтуға тағы келмейді. Күн сәулесін тосатын ақсары түсті перделері бар ашық тұрған терезелерден радионың даусы саңқылдап естіліп жататын.
Екі жатақхананы кесіп өтетін жол екі қабатты бас ғимараттың кіреберісіне барып тіреледі. Бірінші қабатында асхана мен жуынатын бөлмелер болса, екінші қабатында аудитория, жиналыс өтетін бөлмелер мен сол беті кімге арналғанын түсіне алмай кеткен қонақ қабылдайтын бөлмелер бар. Ал бас ғимараттың қасында тұрған үшінші жатақхана үш қабатты болатын. Есік алдындағы жап-жасыл майсада су шашқыш құралдар күнге шағылысып жалт-жұлт етеді. Бас ғимараттың артында бейсбол мен футбол ойнайтын алаң және алты бірдей теннис корты бар. Былайша айтқанда, кешенде керек еткен дүниеңнің бәрі табылады. Рас, бұл жердегі жалғыз-ақ мәселе – саясат-тын. Жатақхананы әсіре оңшыл бағыт ұстанатын күмәнді қор басқарды. Өз басыма олардың тірлігі тым өрескел көрінетін. Олардың жаңадан келген студенттерге беретін буклеттері мен жатақхана ережелерінен-ақ байқау қиын емес. Мұндағы жазуларға сенсек, олар « дарынды адамдарды дұрыстап тәрбиелеу арқылы ұлтты күшейтуге қызмет етеді-міс ». Міне, жатақхананы дәл осы ұранды мақұлдаған қалталы адамдар тұрғызған көрінеді. Әлбетте, бұл дегеніңіз жобаның әшейін сыртқы беті ғана. Оның артында біз білмейтін бұлыңғыр дүние көп. Біреулер оны салықтан жалтару десе, басқалар ат шығару, тағы біреулер жақсы жер телімін алып қалу үшін жасалған қитұрқылық деп жатты.
Бірақ бір нәрсе анық еді: жатақханада түрлі университеттердің үздік студенттерінен құралған айрықша клуб жұмыс істеді. Құрамына қайсыбір құрылтайшылар кіретін олар айына бірнеше рет кездесіп тұратын « оқу топтарын » ұйымдастырып тұрды. Аталған клубтың мүшелеріне оқу бітіргеннен кейін жақсы жұмыс та ұсынылып жатты. Бұл әңгімелердің қаншалықты рас-өтірігін, әрине, білмедім. Білетінім, олардың бәріне ортақ дүние – осы тірліктер жайдан-жай емесі ғана. Қалай болғанда да, осы бір күмәнді жатақханада 1968 жылдың көктемінен 1970-тің көктеміне дейін екі жыл тұрдым. Неге соншалықты ұзақ тұрғанымды өзім де білмеймін. Күнделікті тұрмыс үшін ол жердің оңшыл я солшыл біреулерге тиесілі болуы анау айтарлықтай бас қатыратын дүние емес. Біздің әр жаңа күніміз салтанатты түрде ту көтеруден басталатын. Ол жерде, әлбетте, әнұран да орындалады. Қалай болғанда да екеуі бірге жүретін. Тудың тұғыры үш жатақхананың бәріне де көрінетіндей ауланың қақ ортасында орналасқан. Ту көтеруге жауапты шығыс жатақхананың ( мен тұратын ) меңгерушісі бойшаң, көзі өткір, елу-алпыстар шамасындағы ер адам еді. Қайратты шашына ақ түскен оның күн күйдірген мойнында ұзын тыртық бар болатын. Жұрт оның Накано тыңшылар мектебін бітіргенін сыбырлап айтып жүретін.
Оның қаншалықты рас екені бір Құдайға ғана аян. Ту көтерген уақытта оның қасында көмекші бір студент тұратын. Оның кім екенін де ешкім білмейтін. Ол адам шашын қып-қысқа қылып алдырып, үстінен студенттердің қаракөк формасын тастамайтын. Оның я атын, я қай бөлмеде тұратынын да білмеймін. Асханада не жуынатын бөлмеде де көрген кезім жоқ. Оның үстіне киген униформасы болмаса, студент екеніне де күмәнім бар. Біз оны « Униформа » деп атап кеткеніміз де сол себептен. Бір-біріне кереғар осы жұп күн елінің туын күнде таңертең сағат алтыда көтереді. Жатақханадағы алғашқы күндері осы бір патриоттық жолжораны бақылауға деген әуестік мені ерте тұруға мәжбүр ететін. Радио сағаттың алты болғанын хабарласымен-ақ ол екеуі алаңқайда пайда бола қалады. Ол магнитофонды тұғырдың жанына қойып жатқанда, « Униформа » әдемі бүктелген туды алу үшін қобдиды ашады. Сосын оны ізетпен Наканоға ұсынатын. Ал Накано ортасында қып-қызыл күн бейнеленген туды жіпке бекітетін. Осы сәтте « Униформа » әнұран ойнату үшін магнитофонды қосатын. Осы сәтте екеуі бойын тік ұстаған қалпы туға қарап тұра қалатын. Жел соғып тұрған ашық күндері тіптен айрықша әдемі көріністі тамашалайтын едік.
Туды түсіру рәсімі дәл осы тәртіппен іңір қараңғысында орындалады. Ту әуелі төмен түсіріліп, сосын қобдиға салынатын. Түнде тұғырда ту тұрмайтын. Әлбетте, ту түнде неге тұрмайтыны ақылыма сыймайды. Мемлекет түнде де мемлекет болып қала бермей ме?! Сонда түнімен жұмыс істейтін теміржол бригадалары, таксистер, бар қожайындары, өрт сөндірушілер мен күзетшілердің мемлекетке еш қатысы жоқ болғаны ма? Әлде бұл мен ғана бас қатыратын соншалықты елеусіз дүние ме? Әсілі, бұған ешкім мән де бермейтін сияқты. Басыма келіп қалған бір ой ғой, бары сол. Жатақхананың тәртібі бойынша, бірінші және екінші курс студенттері екі кісілік бөлмелерде, кейінгі курстың балалары бір кісілік бөлмелерде тұратын. Ені қысқа, бірақ ұзынша келген, ауданы он шаршы метрдей болатын бөлменің алюминий жақтаулы терезелері есікке қарсы орналасқан. Терезенің алдында тұратын екі үстелде екі адам бір-біріне арқасын беріп отыратын. Есіктің сол жағында қос қабатты темір төсек тұратын. Тартпалары бар жиһаз барынша қарапайым болғанымен, сүйегі берік-тұғын. Бұлардан бөлек, кішкентай кофе ішетін үстел мен кітап сөрелері болған. Қанша тыраштансаң да, бір нәзіктік табылмайтын бөлменің қысқаша сипаты осындай.
Бөлмелердегі сөрелерде көбінесе транзистор қабылдағыштар, фен, тоқ шәугім мен термостар, шай қалташалары, еритін кофе, қант пен рамен кеспесін пісіретін кәстрөлдер тұратын. Аппақ қабырғаларда журналдардан алынған қыздардың суреті мен әлдеқайдан ұрланған порнофильм жұлдыздарының постерлері ілінетін. Негізінен жалаңаш қыздар, жас әншілер мен актрисалардың суретін ілетін жігіттердің арасында шошқалар шағылысып жатқан суретін ілген де бір жігіт болды. Үстелдің жанындағы кітап сөрелерінде оқулықтар, сөздіктер мен түрлі кітаптар жайғасатын. Кілең ер балалар тұратын бөлмелер аса нас болатын. Мандариннің көгеріп кеткен қабығы қағаз тастайтын кәрзеңкенің түбіне жабысып, күлсалғыштарда темекі тұқылдары тау-тау болып үйіліп қалатын. Бықсыған тұқылды көбінесе кофе немесе сыра құйып сөндіретіндіктен, одан шығатын иіс қолқаны қабады. Қап-қара болып кеткен ыдыстардың түбінде үнемі қатып қалған түсініксіз бірдеңе тұрса, еденде рамен кеспесінің орамасы, босаған сыра қалбырлары мен түрлі ыдыстың қақпақтары ыбырсып жататын. Осының бәрін сыпырып, қоқыс жәшігіне сала салу бір адамның қаперіне кіріп-шықпайды. Бөлмеде азынақ жел соқса, едендегі шаң көкке көтеріледі. Әр бөлменің өз иісі бар болатын. Бірақ бұл бәріне ортақ иіс – тер, дене мен қоқыстан шығатын аралас иіс-тін. Төсектің асты кір киімге толып жатады.
Оқта-текте күн көзіне шығарғаны болмаса, тер сіңген матрастардан шыққан иісті айтып жеткізу мүмкін емес. Енді қарап отырсам, сол кезде біз осының ортасында жүріп, әлдебір ауру жұқтырмай қалай аман қалғанбыз деп таңғаламын. Бұлардікімен салыстырғанда, менің бөлмем жылан жалағандай тап-таза болып тұратын. Еден мен терезені жалтыратып жуып, төсек-орынды аптасына бір рет күн көзіне шығарып көпсітіп, қалам-қағазды арнайы салғышқа жинап, ең ақыры терезенің пердесін де айына бір мәрте жуып отыратын бөлмелесім аса кірпияз бала еді. Оның перде жуатынын айтқанымда жатақханадағы бір де бір бала сенген жоқ. Сенгені былай тұрсын, пәтшағарлар оны да жуатын ба еді деп таңғалатын. Олардың ойынша, перде атаулы терезе сияқты алынып-салынбайтын бір зат-дүр. Сосын оны « Нацист » һәм « Шабуылшы » деп атап кетті. Біздің бөлмеде әйел затының бір де бір суреті болған емес. Оның орнына Амстердамдағы бәзбір каналдың суреті тұрды. Бірде жалаңаш қыздың суретін ілмек болғанымда, Шабуылшы « Уатанабе, маған мұндай дүние мүлде ұнамайды » деп алды да тастады. Өзімнің де соған әуестігім болмағасын ба, мен де үндемей қоя салдым.
Біздің бөлмеге кірген кез келген баланың Амстердам каналын көргендегі бірінші сөзі « мынау не бәле? » болатын. Мен оларға « Шабуылшы осыған қарап айызын қандырады » деп отқа май құйып қоятынмын. Бұл қалжыңыма олар сеніп қалғаны сондай – келе-келе өз өтірігіме өзім де сене бастадым. Шабуылшымен бірге тұратыныма бола маған көп бала мүсіркей қарайтын. Бірақ маған оның анау айтқандай өрескел ештеңесі болған жоқ. Қайта екеуіміз бөлмені таза ұстағанымыз өмірімді анағұрлым жеңілдетті. Оның менде тіпті шаруасы да жоқ-тын. Бөлмені жуып тазалайтын да, матрастарды күн көзіне шығарып кептіретін де, қоқыс тастайтын да өзі еді. Неше күн бойы жуынбай жүріп алсам, « сасып кеттің, жуынып келші » дейтін. Шашым өсіп кеткенде және танауымның жүні қалыңдай түскенде тазалау керегін де сол айтып отыратын. Зығырданым қайнайтыны – бөлмеден бір шыбын көріп қалса, өлгенше дихлофос сеуіп тастайтын. Ондай кездері маған ыбырсып жатқан көрші бөлмені паналағаннан өзге жол жоқ. Шабуылшы мемлекеттік университеттердің бірінде география мамандығында оқитын. Алғаш танысқан кезімізде: « мен к-к-карталарды оқимын » де­ген еді кекештеніп. Университет бітірген соң Географиялық зерттеу институтына жұмысқа тұрып, к-ка-карта сызатын боламын.
Сонда арманның да түр-түрі болады екен-ау деп таңғалғаным бар. Токиоға жаңа келгендегі алғашқы таңданысым осы болды. Картографияға қызығатын, тіпті соған есі кететін адамдар біздің қоғамда саусақпен санарлықтай екені рас қой енді. Бірақ осы бір зерттеу институтында жұмыс істегісі келетін адамның « карта » деген сөзді айтар кезде кекештеніп қалатыны біртүрлі расында. Қызық болғанда, ол дәл осы « карта » деген сөз болмаса, басқа кезде аса көп кекештене бермейтін. Расин, Ионеско, Шекспир дегендерді естуің бар ма? Ол Шекспирден өзгесін естімеген болып шықты. Лекция материалдарынан көргенім болмаса, менің де өзгелерді біліп жарытып жатқаным шамалы. Ал мұндай сәттерде оның кекештігі үдеп сала беретін. Өзімнің осылай істегеніме өкініп қалдым. Тәлейіме театр кезігіп қалды, амал қайсы. Менің бұл жауабым бірақ оның көңілінен шықпады, білем. Мен соған бола Токиоға келіп, к.. к.. картография оқимын деп ата-анамнан ақша алып отырмын. Ал сенікі не сонда? Оның сөзінің жаны бар еді. Ештеңе дегім келмеді. Сосын біз орын таңдау үшін шырпы суырдық. Ол үстіңгі төсекте жататын болды.
Бойы ұзын, атжақты, шашын қысқа қылып қидырған ол үнемі ақ жейде, қара шалбар, қара туфли мен түсі қою көк жемпір киіп жүретін. Университетке баратын кезде бұл киімдерге қара жекет пен қара портфель қосылатын да, ол нағыз оңшыл студент болып шыға келетін. Оны Шабуылшы атандырып жүрген де осы. Әйтпесе, саясатта еш шаруасы жоқ. Бұлай киінетін себебі – ол киім таңдап әуреленгісі келмейтін. Бар қызығатыны – теңіз жағалаулары сызығының өзгерісі мен жаңа теміржол тоннелдері құрылысының бітуі сияқты дүниелер ғана. Оған бұл тақырыптарды бастап берсең болды, ол оны сен қашып кеткенше я ұйықтап қалғанша сағаттап айтып отыра берер еді. Ол күнде таңертең сағат алтыда әнұранның даусынан оянатын. Ту көтеру рәсімінің бір пайдасы осы болған шығар, сірә?! Шабуылшы киіне салып, жуыну бөлмесіне барып ұзақ жуынады. Ол маған әр тісін жеке-жеке алып жуатындай көрінетін. Бөлмеге қайтып келген соң орамалын сілкіп, батареяға жаяды да, тіс щеткасы мен сабынды сөреге қоятын. Сосын радионы қосып таңғы жаттығу жасауға кірісетін.
Мен әдетте түннің бір уағына дейін кітап оқитындықтан, ол бөлмеде ерсілі-қарсылы жүріп, жаттығу жасап жатса да, сағат сегізге дейін қатып ұйықтайтынмын. Тек ол секіре бастағанда оянбау мүмкін емес еді. Құлшына секіретіні сондай – ол секіріп, өкшесімен еденге түскен сайын төсек те дір-дір ете қалатын. Ұйқы бермедің ғой, түге, – дедім. Әлі де ұйқым қанған жоқ. Қалай түсіндірсем болады... бірақ реті сол. Онда шықсам үшінші қабаттағылар ренжиді. Ал төменге барайын десем, онда қойма бар. Менде транзистор қабылдағыш жоқ. Маған тоқ керек. Музыка болмаса, жаттығу жасай алмаймын. Расында да оның қайбір заманғы ескі қабылдағышында ба­тарея салатын мүмкіндік жоқ-тын. Ал менің транзисторым тек қана FM толқынын тартады. Секірген болмайды. Келістік пе? Қарғисың да, төмен түсесің. Менің басым ауыра бастады. Қолымды бір сілтейін деп тұрдым да, сосын бастаған дүниемді аяғына дейін жеткізейін деп шештім. Сосын төсегімнен тұрдым да, NHK радиосының әуенін ыңылдап айтып, жоғары-төмен секіре бастадым. Секірсең, ұйқым қашады. Бұл жаттығуды он жыл бойы істеп келе жатырмын. Бастасам болды, бәрі бірінен кейін бірі автоматты түрде кете береді.
Ал ішінен біреуін істемей қалсам, өзгесі де дұрыс болмайды. Мен ештеңе демедім. Мұндайда не айтасың енді? Мұны тоқтатудың ең төте жолы – ол бөлмеде жоқ кезде ана қараң қалғыр радионы терезеден лақтырып жіберу ғана еді. Бірақ олай істедің екен, барлық ыза сыртқа лықсып шығатын қырғын сонда болады. Шабуылшы барды бағалай білетін адам еді. Үнсіз қалғанымды байқаған ол маған қарап жымиды да, жұбатқысы кеп: – Уатанабе, сен одан да менімен бірге тұрып, бірге жаттығу жасасаң қайтеді? Наокоға Шабуылшының таңғы жаттығуы жайлы айтқанымда ол еріксіз күліп жіберді. Мұны оны күлдірейін деп айтпап едім, бірақ қызық болғанда, Наоконың күлгеніне қарап өзім де күлдім. Ол күлкісін тез тыя қойды. Десе де, оның бүйтіп жадырағанын көптен көрмеппін. Электр пойыздан Йоцуя бекетінде түсіп, жол жағалап жүріп келе жатқанбыз. Мамырдың орта шені, күн жексенбі болатын. Түске дейін жауған жаңбыр тоқтап, күнгейден соққан жел қазбауыр бұлттарды сүйреп әкетіп бара жатыр. Жеңіл тербелген шие ағашының ашық жасыл түсті жапырақтары күн сәулесімен шағылысып жарқ-жұрқ етеді. Жаздың лебі сезілетін жаймашуақ күн.
Жөңкілген жұрт жемпірі мен курткасын бірі білегіне, бірі иығына асып алған. Жексенбінің жылы шуағына шомылған адамның бәрі бақытты көрінеді. Кортта теннис ойнап жатқан жастар шорты киіп үлгеріпті. Жаздың лебі қалың киініп орындықта отырған екі монах әйелге ғана жетпей қалғандай. Бірақ емен-жарқын сөйлесіп отырған олар да күн шуағын егеленетін секілді. Он бес минут жүргеннен кейін арқам шып-шып терлегесін, қалың жейдемді шешіп, құр футболкашаң қалдым. Наоко да ақ сұр түсті свитшотының жеңін шынтағына дейін қайырып алды. Жуыла-жуыла өңі кете бастаған киім болса да, әдемі көрінеді. Оны дәл осы киіммен бұрын да көргендей сезімде болдым, бірақ есіме түсіре алмадым. Шыны керек, ол кезде Наоконы мүлде білмейтін едім. Бөтен адамдардың ортасында өмір сүрген қызық па? Тұрып жатқаныма бар-жоғы екі-ақ ай болды ғой. Былай жаман емес сияқты. Шыдауға болады. Ол бұрқақтың жанына аялдады да, бір жұтым су алып ішті. Аузын шалбарының қалтасынан алған ақ орамалымен сүртті. Сосын еңкейді де, аяқкиімінің бауын әдемілеп байлады. Жатақханада тұруды айтамысың? Рас, жатақхананың тәртібі біртүрлі, ондағы жындысүрей балалар, таң атпай жаттығу жасайтын бөлмелес балалар қабылдағанға оңай дүниелер емес.
Бірақ қайда барсаң да осы ғой. Сондықтан оған аса қатты бас қатырудың қажеті шамалы. Тек төзу керек. Маған бір сәт Наоко ойға шомып кеткендей көрінді. Сосын бірдеңе көріп тұрғандай көзіме қадала қарады. Оның тұңғиық һәм тап-таза жанары жүрегімді дір еткізді. Шынымды айтсам, оның көзіне дәл осылай бұрын-соңды қарап көрмеген екем. Бұл Наоко екеуіміздің екеуден-екеу, емен-жарқын әңгімелескен алғашқы кездесуіміз болатын. Көппен бірге тұрған қандай болатынын әншейін білгім келген. Сосын... – деп айтар сөзін таба алмай тұрып қалғандай көрінді маған. Сосын күрсінді де, жүзін төмен салды: – Жарайды, маңызды емес. Бұл әңгіме осымен тәмам болсын. Осы жерде әңгімеміз таусылып, ол күншығысты бетке алып жүріп кетті. Мен соңынан ілбіп келемін. Наоконы араға бір жыл салып барып бір-ақ көрдім. Оның осы уақыт аралығында жүдеп кеткені сондай – ол маған мүлде бөтен адамдай көрінді. Оның айрықша көрінетін томпақ беті суалып, мойны бұрынғыдан жіңішкеріп, нәзіктене түскен. Ол арықтағанда да сүйегіне ілініп тұрған ауру адамдай емес, біртүрлі табиғи жолмен арықтаған. Құдды бір тар әрі ұзын кеңістікте тығылып жатып, тәні осы қалыпқа енген кезде шыға салғандай еді.
Ол қазір бұрынғыдан да бетер сұлу болып кеткендей көрінді. Оған осының бәрін айтқым-ақ келіп еді, бірақ онымды жеткізер лайық сөз таппадым. Біз қала маңындағы Чуо бекетінде кездейсоқ ұшырасып қалдық. Кино көруге бара жатқан беті екен. Мен Кандадағы кітап дүкендеріне кетіп бара жатқан едім. Былайша айтқанда, екеуі де соншалықты маңызды шаруа емес-тін. Содан ол маған түсіп қалайық деді. Біз Йоцуя бекетінен түсіп қалдық. Ескі қамалдың орлары арқылы өтетін көк шөпті жағалау – серуендеуге таптырмас жер. Оңаша қалғанда, екеуіміз не айтарымызды білмедік. Наоко электр пойыздан неге түсіп қалайық дегенін түсінбедім. Біздің о бастан сөз қылар ортақ әңгімеміз де жоқ еді ғой өзі. Көшеге шыққан бойда Наоко асыға басып жүріп кетті. Соңынан ілесе бердім. Оған жақындағым келгенімен, іштегі бірнәрсе жібермей тұрды. Оның қара шашы мен үлкен қоңыр шаш қыстырғышына қарап келе жаттым. Ол жан-жағына қараған кезде кішкентай құлағы қылаң беріп қалатын. Ара-тұра артына бұрылып, бірдеңелер сұрап жатты. Олардың кейбіріне жауап қатқаныммен, кейбіріне не дерімді білмей үнсіз қалдым. Кей сұрағын естімей қалып та жаттым. Бірақ оған бәрібір сияқты.
Айтарын айтып алғаннан кейін, ол бұрылып алып қайтадан алға қарай тарта берді. Өз-өзімді « бұл да бір серуендеуге таптырмайтын күн болды » деп алдаусыратқаннан өзге амал қалмады. Бірақ Наоконың жүрісіне қарап мұны әдеттегі серуен деп айтпас едім. Лидабашиға шыққан бойда ол оңға бұрылды да, шұңқырдың жиегін бойлай жүріп, Жинбочодағы қиылыс арқылы Очономизу төбешігіне шығып, Хонгоға өтті. Одан әрмен Комагомэге баратын электр пойыздардың жолына түсіп алды. Жол бізді діңкелетіп жіберді. Біз Комагомэге жеткенде күн ұясына батып, көктемгі салқын кеш түсті. Мен тек артыңнан ердім де отырдым. Біз кеспе көже ішпекке бекеттің жанындағы дүкенге бас сұқтық. Мен шөлдегесін өзіме сыра алдым. Тамақ алдырып, оны ішіп болғанша жақ ашпадық. Жаңағы жүрістен кейін өлердей шаршаппын. Наоко қолын үстелдің үстіне қойып, тағы да терең ойға бат­ты. Теледидар жаңалықтарынан демалыс орындарының бәрі бүгін адамға толы болғанын айтып жатты. Ол аздай, ес білгелі әкем жексенбі сайын тауға алып кететін. Тау біздің үйден қашық емес. Сондықтан аяғым әбден шыныққан. Көбі мені кішкентай нәзік қыз көреді. Кітапқа мұқабасына қарап баға беруге болмайды ғой, – деп жымия күлді.
Мен өлердей шаршадым, – дедім. Бұрын екеуара бұлай әңгімелесудің реті келмеп еді, – деп айтуын айтқанмен, екеуіміз не туралы сөйлескенімізді есіме түсіре алмадым. Наоко үстелдің үстіндегі күлсалғышпен ойнап отырды. Әлбетте, сенен бұлай сұрауға ешқандай негіз де жоқ. Ол не деген сөз сонда? Ол қызарып кетті. Соған қарағанда оның ұсынысын естігендегі таңғалғаным әсіре болып кеткен сияқты. Оны түсіндіре алмаймын, – деді ол жеңін әрі-бері тартқылап. Қолына түскен жұмсақ шашы дүкеннің жарығына шағылысып жалт-жұлт етеді. Басқаша айтқым келген еді. Ол екі шынтағын бірдей үстелдің үстіне қойды да, қабырғадағы күнтізбеден дұрыс сөз іздегендей қадалды да қалды. Одан ештеңе өнбесін білгесін жеңіл күрсінді де, көзін жұмып, шаш қыстырғышымен әуре болып кетті. Тек соны қалай айтсам екен деп, ретін мен де таппай отырмын. Бірдеңе айтпақ боламын, тек соған сай келетін сөз таппай әуре-сарсаңға түсемін. Кейде тіпті кереғар дүниелер пайда болады. Өзімді-өзім қолға алмақ болсам, бәрі керісінше шығады. Айтар ойымнан жаңылып қалатын сәттер болады. Құдды тәнім екіге жарылып, бір-бірімен қуаласпақ ойнап жатқан сияқты. Бір жартым екінші жартымды ортада тұрған діңгекті айнала қуып жүрген іспетті.
Бірінші жартымда керек сөздің бәрі бар, бірақ оған екінші жартым жете алмайды. Ол басын көтеріп маған қарады да: – Сен мұны түсінесің бе? Ойын жеткізе алмайды, сосын барып ашулана бастайды. Менің жауабым Наоконың көңілінен шықпағанға ұқсайды. Әрі жаяу серуендеген де денсаулыққа пайдалы дегендей. Біз Яманотэ бағытына отырдық. Наоко Синзюку бекетінде Чуо бағытына ауысып мінді. Ол қала маңындағы Кокубунзиде, кішкентай пәтерде тұратын. Бірақ нақты ештеңе айта алмаймын. Шынымды айтсам, сені көрудей-ақ көріп жүрмін ғой, бірақ екеуіміз көп сөйлесе де қоймадық қой. Онда қоңырауыңды күтемін. Наоконы алғаш алтыншы сыныпта оқып жүргенімде көргенмін. Ол да бекзада қыздарға арналған миссионерлік бағыттағы мектептің алтыншы сыныбында оқитын. Ол мектептің бекзадалығы сондай – көп оқыған адам онда бекзада болмай қалатын. Кішкентай күнінен бірге өскен олардың үйі де бір-бірінен екі жүз-ақ метр жерде орналасқан-тын. Бала күнінен бірген өскен кез келген жұп сияқты, олардың да қарым-қатынасы барынша таза болғаны сондай – олар екеуара жеке қалуға асық емес еді. Бір-бірінің үйіне барып, бірге тамақ ішіп, үй ішіндегі адамдармен бірге мажұң ойнайтын. Ол екеуі мені қызбен таныстырмақ болып неше рет кездесу де ұйымдастырды.
Наоко өзімен бірге оқитын бір қызды ертіп кеп, біз төртеуіміз хайуанаттар бағына, бассейн я болмаса киноға баратынбыз. Наоконың құрбылары әдемісі әдемі болатын, бірақ мен үшін тым мәдениетті еді. Маған оларға қарағанда өз мектебіміздегі қарапайым қыздармен сөйлескен анағұрлым оңайырақ. Наоко ертіп келген қыздардың не ойлағанын сол беті түсінбей-ақ кеттім. Олар да мен жайлы солай ойлағанына еш күмән жоқ. Соны сезді ме, Кизуки кейін ондай кездестіру ұйымдастыруды доғарып, енді қай жаққа да үшеуіміз-ақ бара беретін болдық. Кизуки, Наоко және мен – бір қарағанда оғаштау көрінгенімен, бір-біріміз үшін ең жайлы одақ-тын. Бұл одаққа төртінші біреу қосылса, үнемі бір жайсыздық туады. Өз арамызда мен ток-шоудың қонағы рөлін атқарсам, Кизуки бағдарлама жүргізушісі, ал Наоко оның көмекшісі сияқты еді. Несін айтасың, Кизуки ортаның сәні болатын. Ол көбіне сарказммен сөйлейтіндіктен, жұрттың көбі оны кеудемсоқ біреу деп ойлайтын. Шынтуайтында, біздің арамыздағы барынша мейірбан да, барынша әділ де сол еді. Үнемі біздің көңілімізді ойлап жүретін ол Наокомен де, менімен де бірдей әзілдесіп, ойнап отыратын. Ол ұзақтау үнсіз қалған адамды бірден байқап, соны әңгімеге тартатын.
Маған ол сияқты айналаны аңдап, оны сәт сайын бақылап ұстап отырғаннан асқан қиын жұмыс жоқ сияқты көрінетін. Оның қызық емес әңгімені құбылтып жіберетін қабілеті өзімізді тағдыры ерекше, айрықша адамдай сезіндірер еді. Десе де, оны өз басым көпшіл адам деп айтпас едім. Оның мектептегі жалғыз досы мен болдым. Осыншалықты ақылды әрі шешен адам бар қабілетін үлкен жерлерде паш етпей, үшеуіміздің ғана ортамызбен шектелгеніне қайран қалатынмын. Оның дос қылып мені таңдап алғаны да түсініксіз еді. Былайша айтқанда, Кизукидің назарын аударардай ешқандай ерекшелігі жоқ, кітап оқып, музыка тыңдағанды жақсы көретін көп баланың бірі едім. Бірақ біз бірден тіл табысып кеттік. Оның әкесі қызметі қымбат, аты шыққан тіс дәрігері еді. Наокомен таныстығым солай басталды. Үшеуіміз көп уақыт бірге жүретінбіз. Кизуки бөлмеден шығып кеткендей болып жатса, Наоко екеуіміздің әңгімеміз жараспайтын. Не әңгіме айтарымызды білмей үнсіз қалатын едік. Әңгіме өрбітетін ортақ бір тақырып та жоқ. Ондай кездері біз су ішіп не болмаса үстелдің үстіндегі заттарды аудастырып, Кизуки келгенін күтетінбіз. Ол келсе болды, әңгіме қызып сала береді.
Наоко табиғатынан сөзге жоқ адам болатын, ал мен сөйлегеннен тыңдағанды жақсы көремін. Онымен оңаша қалудың қолайсыздық тудыратыны сол. Бұл бір-бірімізге сай келмейміз деген сөз емес, біздің айтатын ортақ әңгімеміз жоқ, бары сол. Кизукиді жерлегеннен кейін біз бір-ақ мәрте көрістік. Арада екі апта уақыт өткен еді. Бір шаруаны талқылауға кафеде кездестік. Ол шаруаны біржақты қылғаннан кейін тағы да үнсіз қалдық. Әр нәрсенің басын бір шалып оны әңгімеге тартқым келіп еді, онымнан ештеңе шықпады. Ол не айтсам да қысқа қайырып тастап отырды. Маған Наоко біртүрлі ренжіп отырғандай көрінді. Оның себебін де түсініп болмадым. Біз одан кейін араға жыл салып барып, Чуо бекетінде кездейсоқ жолығып қалғанға дейін мүлде көріскен жоқпыз. Наоконың маған ренжитіні, бәлкім, Кизукиді соңғы көрген ол емес, мен болған соң болар. Бұлай деген қаншалықты дұрыс-бұрысын білмеймін, бірақ оның көңіл-күйін өзімше аңдағандай болдым. Ондай мүмкіндік болғандай болса, өз орныма соны-ақ қалдырар едім ғой. Тек өтер іс өтіп кетті, оған қылар еш қайран жоқ. Әлі есімде, мамырдың мамыражай бір күні еді. Кизуки түстеніп алғаннан кейін сабаққа бармай, бильярд ойнасақ деген ұсыныс айтты.
Түстен кейінгі пәндерге менің де қызығып отырғаным шамалы еді, екеуіміз мектептен шықтық та, порттағы бильярд залына барып төрт партия ойнадық. Бірінші партияда мен оп-оңай ұтып кеттім. Соны көрген Кизуки ойынды қолға алып, қалған үш партияны өз пайдасына шешті. Өзара келісіміміз бойынша, ойынның ақысын мен төледім. Ол ойын арасында өзін әдеттегіден тыс сабырлы ұстады, бұрынғыдай әзіл жоқ. Ойын біткен соң темекі тартуға шықтық. Сол күні түнде ол гаражында жантәсілім етті. Оның көлік ішінде қанша отырғанын ешкім білмейді. Ауруханадағы бір туысына кеткен ата-анасы оның өлгенін гараждағы көлікті шығаруға келгенде бір-ақ білген. Көлікте радио ойнап тұрған. Терезе сүрткіште жанармай құю бекетінен алынған чек болған. Кизуки артына ешқандай хат қалдырмапты. Себеп дейтіндей себеп те жоқ. Оны соңғы көрген адам деп мені полиция шақырды. Тергеушіге оның жүріс-тұрысында өзгеріс болмағанын, күдік оятар ешқандай мінез көрсетпегенін айттым. Тергеушіге мен де, Кизуки де ұнамағанымыз көрініп тұрды. Сабақ уақытында бильярд ойнап жүрген бала өз-өзіне қол жұмсағанына таңғалатын не бар шынында?! Газетке кішігірім қазанама шыққаннан кейін бұл іске нүкте қойылды. Кизукидің ата-анасы көліктің көзін құртып тынды.
Оның отырған партасында біраз уақытқа дейін аппақ гүл тұрды. Кизуки өлгені мен емтихан тапсырғаным арасындағы он айда жанымды қоярға жер таппай кеттім. Бір қызбен танысқан сияқты едім, бірақ екеуіміздің қарым-қатынасымыз жарты жылдан әрі аспады. Обалы нешік, оған еш сезімім ояна алмай-ақ кетті. Содан Токиодағы көп күш жұмсамай-ақ түсуге болатын жекеменшік бір университетке құжат тапсырдым. Еш қиналмай емтиханнан өтіп, студент атандым. Ол қыз менен « Токиоға кетпеші, ол бұл жерден тым қашық » деп жалынғандай болса да, Кобэден қалай болған күнде де кетуім керек болды. Өзімді ешкім танымайтын жаңа ортада жаңа өмір бастағым келді. Тек осы қаладан кетуім керек, бары сол. Бірақ ол мені түсінуге дайын емес-тін. Екеуіміз екі айырылдық. Токиоға бет алған « шинкансэннің » ішінде екеуіміз бірге өткізген ләззатты сәттерді еске алып, істеген иттігіме шындап өкіндім. Өтер іс өтті, енді оны ұмытуға тырысу керек. Токиодағы жатақханаға орналасып, жаңа өмір бастағанда алдыма бір-ақ мақсат қойдым. Ол « ештеңені жүрекке жақын алудың керегі жоқ, керекті-керексіз нәрселерден жан дүниемді барынша сақтайын » деген өзім ойлап тауып алған бағыт-бағдар еді.
Жасыл түсті бильярд үстелін, қызыл түсті « N-360 » көлігі мен партадағы аппақ гүлді, крематорийдің биік мұржасынан шыққан түтін мен тергеушінің бөлмесіндегі қалың-қалың пресс-папьелерді ұмытуға тырысып бақтым. Әуелде бәрі ойдағыдай-ақ өтіп жатқандай еді. Бірақ қанша жерден ұмытуға тырысып бақсам да, ішімде түсініксіз бір түйін шешілмей тұрып алды. Уақыт өте келе ол түйіннің табиғаты бірте-бірте ашылып, оны екі ауыз сөзбен айтсам: « ажал – өмірге кереғар дүние емес, оның бір бөлшегі » деген пайым туды. Жай ғана сөз болып көрінетін осы бір формуланы ол кезде сөз күйінде емес, ішімдегі шешілмей тұрған түйін есебінде сезіндім. Ажал пресс-папьелердің ішінде де, бильярд үстелінің үстіндегі төрт шарда да тығылып жатады. Біз оны жеңіл тозаңды жұтқандай жұтып алып өмір сүре береміз. Мен осы кезге дейін ажалды өмірден тұтастай бөлек, оған қатыссыз жаратылыс деп қабылдап келдім. Ерте ме, кеш пе, ажалдың құрығына ілінеріміз күмәнсіз. Бірақ сол бір қолына түсетін күнге дейін ол бізге жоламайды. Қарапайым қисынды шындық дегеніміз осы болып көрінді маған. Өмір мына бетте, өлім ана бетте. Мен ана бет емес, осы беттемін.
Бірақ Кизуки өлген күннен бастап өлімге ( өмірге де ) бұрынғыдай атүсті қарай алмайтын болып қалдым. Өлім – өмірге қарама-қарсы ұғым емес. Ол туғалы бері менімен бірге жасап келеді. Қанша жерден қашсаң да, одан ажырай алмайсың. Он жетідегі Кизукиге сол бір мамырдың түнінде қол салған ажал мені де қапсыра кетті. Міне, осындай ойлардың жетегінде жүріп он сегіз жасымды да қарсы алдым. Өзімді көп уайымға сала бермеуге тырыстым. Өйткені уайымға салыну ақиқатқа жақындау деген сөз емес екенін түйсіне бастадым. Бірақ ажалдың аты ажал, бұл ащы шындық екені тағы да рас. Алқымнан алатын осы бір қайшылықтар кеңістігінде біраз уақыт айналсоқтап жүрдім. Қарап отырсам, ол да бір адам түсінбейтін біртүрлі күндер екен. Ызу-қызу қайнап жатқан өмірдің ортасындағылардың бәрі ажалдың айналасында айналды да жүрді. Мұны қыз бен жігіттің кездесуі дей берсем де болар. Енді мұны басқаша қалай атауға болады? Біз өткендегідей көше кезіп, бір жерге кіріп кофе ішіп, одан шығып тағы да қыдырыстап, кешке жақын бірге тамақ іштік те, қош айтыстық. Ол қашанғыдағыдай оқта-текте бір сөйлеп қана отырды. Мен де оны сөйлетуге аса бір құлшына қоймадым.
Күнделікті тірлік, әріптестерге ұқсап ойымызға келген дүниелерді айтқан болдық, бірақ одан әңгімеміз жарасып кетпеді. Өткен өмір жайында жақ ашпадық. Көше кезіп жүре бердік, жүре бердік, жүре бердік. Бір жақсысы, Токио алып шаһар ғой, қанша араласаң да шегіне жетпейсің. Әр аптаның аяғында кездесіп, осылай қыдырып жүрдік. Ол жол бастайды, мен соңынан еріп отырамын. Наоконың шаш қыстырғыштары өте көп еді. Шашын қалай қыстырса да, оң құлағын ашық қалдыратын. Үнемі оның артында жүргендіктен мұның бәрін жатқа білемін. Ол бірнәрсеге ыңғайсызданған сәттерде шаш қыстырғышын қозғай беретін. Сосын аузын ылғи орамалмен сүртетін. Бірдеңе айтуға оқталған сәтте міндетті түрде аузына орамал апарады. Осы қылықтарын көрген сайын ол маған ұнай түсті. Наоко Токионың күнбатыс шетінде орналасқан қыздар коллежінде оқитын. Ол жерде ағылшын тілін жақсы оқытатын. Жақын жерде суы тап-таза канал ағып жататын. Наоко екеуіміз көбінесе соның жиегінде қыдырыстайтынбыз. Кей кездері ол мені үйіне шақырып, тамақ пісіретін. Оңаша үйде екеуіміз жеке қалғанымызға еш алаңдамайтындай көрінетін. Шағын ғана тап-таза бөлмеде басы артық бір зат жоқ еді.
Бір бұрыштағы ілініп тұрған жұқа шұлықтар болмаса, бұл бөлмеде қыз бала тұратынын білмегендей де едік. Қоңырқай ғана тіршілік кешетін оның достары мүлде жоқ-тын. Оны мектеп қабырғасынан білетіндер Наоконы қазір танымай қалғандай еді. Мектепте жүргенде киімді талғап киетін әрі айналасында досы да көп болатын. Наоконың бөлмесіне қарап отырып, ол да дәл өзім сияқты бейтаныс жерге оқуға түсіп, жаңа өмір бастағысы келгенін түсіндім. Біздікілер қандай оқу орнын таңдайтынын өзің де білесің ғой. Тұспалымды түсінген шығарсың? Біздің қарым-қатынасымызда еш өзгеріс болған жоқ деуге тағы келмейді. Наоко бірте-бірте маған, мен оған бой үйрете бастадық. Жазғы демалыс бітіп, жаңа семестр басталған уақытта ол солай болуға тиісті дүние сияқты қасымда емін-еркін жүре беретін. Ол маған досым деп қарағандықтан да, осындай әдемі қыздың қасында жүрген маған расында да азапқа айналды. Біз еш мақсатсыз біресе жотаға шығып, біресе өзеннен өтіп, қаптаған теміржолды бойлай қаңғырып Токионы кезе бердік, кезе бердік. Құдды жаралы жандарға ем іздеген қайсыбір діни жоралғы жасап жүргендей алға қарап адымдай бердік. Жаңбыр жауып кеткен кездері де қолшатырымызды көтеріп алып, жүре бердік.
Көп ұзамай күз келді де, жатақхана ауласын зельква ағашының жапырағы көміп қалды. Свитерімді киіп жатып жаңа жыл мезгілінің жұпар иісін сезіндім. Туфлиім тозып кеткендіктен, жұмсақ былғарыдан тігілген жаңа аяқкиім алдым. Сол кезде не туралы сөйлескеніміз есімде жоқ. Маңызды дейтіндей ештеңе айтпаған сияқтымыз. Өткен өмірді тілге тиек етпеуге тырыстық. Кизукиді де оқта-текте болмаса, ауызға алмайтынбыз. Үн-түнсіз бір-бірімізге қарап, кофемізді ішіп отыра беретінбіз. Наоко менің Шабуылшы жайлы айтқандарымды тыңдауға ықыласты болды. Бірде сол Шабуылшы бір қызбен ( география факультетінен, әлбетте ) кездесуге барып, кешке жақын қабағы тұнжырап қайтқан-тын: – Уатанабе, сен маған мынаны айтшы. Сен осы қ-қ-қы-қыздармен не туралы сөйлесесің? Сол кезде не деп жауап бергенім есімде жоқ, бірақ оның сұрайтын адамнан оңбай қателескені анық еді. Шілдеде жатақханадағы бәзбіреу Шабуылшы жапсырған Амстердам каналының суретін жыртып, оның орнына Сан-Францискодағы Алтын қақпа көпірінің суретін қойып кетіпті. Сондағы ойы – Шабуылшы енді сол суретке қарап шүметейін соза ала ма, жоқ па дегенді білу ғана. Мен ол оны « рахаттанып тұрып істеді » дегенім сол екен, бұрынғы суреттің орнын енді мұзтаудың бейнесі басты.
Ал сурет ауысқан сайын Шабуылшы көңілі нілдей бұзылады. Бәрі де әп-әдемі сурет. Қайта разы болмаймысың?! Шабуылшы турасындағы әңгімелерге Наоко әбден күлетін. Ол сирек күлетін адам болғандықтан да, Шабуылшы жайлы оқиғаларды ( оны күлкі қылып отырғаным өзіме ұнамаса да ) оған көбірек айтуға тырысатынмын. Шабуылшы ауқатты деуге келмейтін бір отбасының салмақты болып туған кенжесі еді. Оның қоңырқай ғана өмірінің кішкентай арманы – тек карта жасау. Ал енді оны соған бола жазғыра аламыз ба? Дей тұрғанмен, Шабуылшының қызықтары бұл уақытта жатақханадағы балалардың аузынан түспейтін сүйікті тақырыбына айналып кеткені өтірік емес-тін. Бұл әңгімелерге тоқтау салғым келген, бірақ ол әрекетімнен түк шықпады. Оның үстіне, Наоконың жүзіндегі күлкіні көрген де маған айрықша бір рахат сезім сыйлайтын. Сол себепті де айналамдағы адамдарға ол турасындағы жаңа хикаяларды айта бердім, айта бердім. Наоко бірде менен жақсы көретін қызым бар-жоғын сұрады. Оған Кобэде қалған қыздың жайын айтып бердім. Оны күні бүгінге дейін сағына еске аламын. Бірақ, обалы нешік, жүрегімді жаулай алмады. Кейде маған жүрегімнің сыртын қатты қабыршақ басып кеткендей көрінеді, оған ешкім кіре алмайтыны да сол.
Өз басым біреуді жақсы көре алатыныма сенбеймін. Одан кейін ол ештеңе сұраған жоқ. Күз бітіп, өңменіңнен өтетін суық жел Токио көшелерін аралап соға бастаған кезде Наоко қолымды тас қып ұстап алатын. Қалың қысқа пальтосынан маған оның тыныс алғаны сезіліп тұратын. Ол саусақтарын саусақтарыммен айқастырып я болмаса қолын қалтама салып алып жүретін. Ал қатты суық болған кезде қолымды қысып ұстап алатын. Бірақ бұл жерден ештеңе іздеудің қажеті жоқ. Мен ештеңе болмағандай, екі қолымды қалтама са­лып қойып жүре беретінмін. Қурап қалған платан жапырақтарын таптаған кезде болмаса, резіңке табанды аяқкиімнің тротуарда дыбысы да шықпайтын. Жапырақтардың дыбысын естіген сайын Наоконы аяп кететінмін. Ол іздеген қол менің қолым емес. Оған менің жылуым емес, басқа біреудің жылуы керек еді. Содан да өзімді кінәлі сезіндім. Қыс қаһарына мінген сайын Наоконың көзінің тұнықтығы да арта түскендей көрінді. Қараған адамды шым батыратын тұнықтық. Кейде ол бірдеңе іздегендей, көзіме еш себепсіз тесіле қарап отырып алатын. Ондай сәттерде жайым жүдеп сала беретін. Содан маған ол айтарын сөзбен айта алмай жүрген болар де­ген ой туды. Айтар сөзінің өзегін құрайтын ойын жинақтай алмай жүргендей көрінді.
Сол себепті де ол біресе шаш қыстырғышымен алысып, біресе ернін сүртіп, ойсыз жанарымен маған қарайды да отырады. Мұндай сәттерде оны құшақтап алғым келетін, бірақ оған батылым жетпеді. Шыны керек, оның жанын жаралап алам деп қорықтым. Екеуіміз Токионың көшесін кезіп жүре бердік. Наоко айтар сөзін аспаннан іздеп жүрді. Жатақханадағы балалар мені Наоко телефонға шақырғанда я болмаса жексенбі күні онымен кездесуге бара жатқанымда міндетті түрде мазақтап қалатын. Олар оны менің жүріп жүрген қызым деп ойлағанына күмән жоқ. Оларға оны айтып түсіндіру мүмкін емес еді. Балаларға жай-жапсарды түсіндіруді қажет деп білмеген соң да, не ойласа оны ойласын дедім де қойдым. Ал кешке жақын жатақханаға оралғанда « қандай поза қолдандыңдар? », « ішкиімінің түсі қандай екен? » немесе « ана жері қандай екен? » деп келетін болмайтын сұрақтар қарша борайтын. Олар не естігісі келетінін білетінмін және солай жауап бердім де. Сөйтіп жүріп он тоғызға да толдым. Күн батып-шығып, ту көтеріліп-түсіріліп жатты. Жексенбі сайын марқұм болған досымның қызымен кездесіп жүрдім. Не істеп, не қойып жүргеніме есеп бермедім.
Сабақта Клодель, Расин мен Эйзенштейнді қанша оқысам да, олар маған ештеңе бермеді. Бірге оқитындардың ішінде ешкіммен дос болғам жоқ. Ал жатақханадағы балалардың бірін танысам, бірін танымайтынмын. Өзіммен-өзім үнемі кітап оқып отыратындықтан, бәрі мені жазушы болғысы келеді деп ойлайтын. Ал менің ойыма жазушы болу кіріп те шықпайды. Жалпы, ешкім де болғым келмейтін. Өз ойларымды Наокоға бірнеше мәрте айтуға оқталып та көрдім. Қалай болған күнде де ол мені түсінеді деп ойладым. Бірақ сол ойларымды жеткізетін сөзді таппай қиналдым. Маған оның өз ойын жеткізе алмайтын « ауруы » жұққандай көрінді. Сенбі күні кешке дәліздегі орындыққа жайғасып, Наоконың қоңырауын күттім. Демалыс күндері балалардың дені қалаға кетіп, жатақхана тынышталып қалатын. Тыныштықта тербелген жарықтың бөлшектеріне қарап отырып өз жүрегіме үңілуге тырыстым: маған не керек өзі? Басқа адамдарға менен не керек? Бірақ бұл сұрақтарға сол беті жауап таба алмадым. Қараңғыда сыздықтап түсіп тұрған сәулеге қолымды қаншама созғаныммен, уысыма ештеңе ілінбеді. Мен көп оқыдым. Әртүрлі кітаптар емес, өзіме ұнайтын авторларды қайталап оқыған ұнайтын.
Тек сол кезде жата-жастана оқитын Трумэн Капоте, Жон Апдайк, Скотт Фицжералд пен Рэймонд Чандлерді сабақта да, жатақханада да оқып жүрген адам көрмедім. Тұрғыластарым көбінесе Казуми Такахаши, Кинзабуро Оэ мен Юкио Мисиманың романдарын немесе заманауи француз әдебиетін қолай көруші еді. Талғамымыз бөлек болғасын да маған бөлек қалғаннан өзге амал жоқ-тын. Көзімді жұмып, оқып шыққан кітабымды қолыма ұстағанда, оның хош иісі мұрныма келетін. Маған осыдан артық бақыттың керегі де жоқ еді. Жон Апдайктың « Кентавр » деген кітабы он сегіз жасымда ең сүйікті шығармам болды. Қайта-қайта оқылған оның орнын кейін « Ұлы Гэтсби » басты. Көңіл хошым болған күндері оны сөреден алып, кез келген бетінен бастап оқи беремін. Ол кітап еш уақытта көңілімді қалдырған емес. Іш пыстырардай бір де бір беті жоқ тіпті. Неткен ғажап роман екенін айналамдағыларға айқайлап тұрып айтқым келетін. Бірақ жанымда оны оқыған я болмаса оқуға ынта танытқан бір пенде табылмады. Фицжералдты оқы деп үгіттеу қылмыс болмаса да, 1968 жылы оны ешкім ауызға да алмайтын. Содан ғайыптан тайып бір күні « Гэтсбиді » оқыған бір адам табылды да, екеуіміз бірден дос болып кеттік.
Оның аты Нагасауа еді. Менен екі жас үлкендігі бар ол жігіт беделді Токио университетінде заң мамандығын оқитын. Бір жатақханада тұрғандықтан, бір-бірімізді сырттай танитынбыз. Бірде асханада күн шуағын егеленіп « Ұлы Гэтсбиді » оқып отырғанмын. Ол менің жаныма отырып, не оқып жатқанымды сұрады. Ұнайтын-ұнамайтынын білгісі келді. Сөйтіп, дос болып кеттік. Бұл қазанда болған әңгіме еді. Оны таныған сайын, ол маған біртүрлі адам болып көрінді. Маған өмірде әпендінің неше атасы ұшырасты ғой, бірақ Нагасауа секілді әпендіні алғаш көруім. Ол кітапты менен де көп оқитын. Бір қызығы, өлгеніне отыз жыл толған авторлардың ғана шығармаларын қолға алатын. Бұл заманауи әдебиетке көрсетілген сенімсіздік деп ойлама. Болмайтын кітаптарға уақытымды шығындағым келмейді. Өмір – қысқа. Жұрттың бәрі жапа-тармағай оқитын кітаптарды оқысаң, солар сияқты ойлап кетесің. Түк көрмеген нақұрыстар өңшең. Дұрыс адам мұндай тірліктен ұялса керек-ті. Білемісің, Уатанабе, осы жатақта есі дұрыс екі-ақ адам бар. Ол – мына екеуіміз. Қалғаны – құрт пен құмырсқа тек. Мұны естігенде біртүрлі тіксініп қалдым: – Неге олай дейсің? Білем, білген соң да айтам.
Ол біздің маңдайымызда жазылып тұр. Оның үстіне, екеуіміз де « Ұлы Гэтсбиді » оқығанбыз дегендей. Мен тез арада есептеп жібердім де: – Скотт Фицжералдтың өлгеніне 28-ақ жыл болыпты ғой, – дедім. Фицжералдтай жазушыға екі жылды кешіруге болады. Нагасауаның классик шығармаларды оқитынын жатақханада ешкім білмейтін. Білген күнде де одан келіп-кетер не бар?! Оны көбі ақылды деп санайтын. Оп-оңай Токио университетіне түскен ол жақсы оқып, мемлекеттік қызметке тұруға емтихан тапсырып, Сыртқы істер министрлігінде дипломат болсам деп көздеп жүрген. Өзі ауқатты отбасыдан шыққан. Әкесінің Нагояда үлкен емханасы бар. Нагасауаның Токио университетін бітірген ағасы да әкесінің жолын қуып, сол емханада жұмыс істейтін. Ақшадан тарлық көрмеген Нагасауа өзін маңғаз мырзалардай ұстайтын. Оны өзгелер былай тұрсын, жатақхана меңгерушісінің өзі де сыйлап тұратын. Бір де бір адам оның қолын қақпайтын. Ол не десе де, бәрі « ләппайлап » тұратын. Басқаша болуы мүмкін де емес еді. Оның жұртты өзіне тартып алатын туабітті қасиеті болатын. Көшбасшы болып үйреніп қалған ол кез келген жағдайды тез-тез реттеп, қоластындағыларға түрлі тапсырмалар беріп, оны ың-шыңсыз орындата да білетін.
Оның төбесінде періштенің шұғыласы іспетті жарқыраған аурасы қараған жұртқа оның жай адам емес екенін паш етіп тұратын. Ешқандай ерекшелігі жоқ мендей адамды Нагасауа дос етіп алғанда бәрі таң-тамаша болғаны содан еді. Осыған бола мені өзім мүлде танымайтйн балалар да құрметтейтін. Нагасауа мені олар сияқты жалпақтамайтыныма бола таңдап алғанын олар түсінбеді, әрине. Маған оның ешкімге ұқсамайтын күрделі болмысы ғана ұнайтын. Ал оның аурасы, алған бағалары мен түр-тұрпатының маған маңызы шамалы еді. Бұл оған да тосын дүние болғаны анық. Оның мінезінде қайшылық көп болатын. Кейде бас шайқатардай соншалықты мейірімді болса, кейде одан өткен қанішер, жауыз адам жоқтай көрінетін. Айрықша бекзат адам болып сызылып тұрып, дем арасында қарау көңіл нақұрыс та бола салатын. Онда жан дүниесі жалғыздыққа көміліп жатса да, алға ұмтылудан танбайтын қайсарлық бар еді. Менің көзіме бірден түскен бұл кереғарлық өзге жұртқа неге көрінбейтініне таң болатынмын. Ол өзінің тозағында сөйтіп күн кешіп жатты. Десе де, оны үнемі жақсы қырынан көруге тырыстым. Оның ең басты қасиеті – шыншылдығы еді. Өмірі өтірік айтпайтын ол өзінің кемшіліктерін де мойындайтын. Өзіне ұятты дүниелерді де ешқашан жасырмайтын.
Өз басыма келсем, маған қашанда жылы сөйлеп, қолдап отыратын. Ол болмағанда, жатақханадағы өмірім әлдеқайда сүреңсіз болатыны ақиқат-тын. Бірақ еш уақытта да оған өз сырымды айтқан емеспін. Оның Кизуки екеуіміздің қарым-қатынасымыздан айырмашылығы сол еді. Нагасауаға сенбеу керек деген ой оның ішіп алып бір қызға тиіскенін көргеннен кейін туған болатын. Нагасауа жайлы аңыз жатақханада өріп жүретін. Бір аңызға сенсек, Нагасауа бірде үш бірдей шырышты ұлуды бір отырғанда асай салған көрінеді. Енді бір аңыз оның шүметейі дәу екен десе, тағы біреуі ол қойнына алған қыздардың ұзын саны жүзден асып жығылады дейді. Шырышты ұлу жегені жайлы оқиға рас екенін маған өзі айтты: – Үлкен үшеуін бір-ақ қылғыттым. Бірінші курс студенттері мен үшінші курс студенттері арасында бір кикілжің туды. Сәуірде басталған бұл ерегес қыркүйекте әбден ушықты. Бірінші курстың атынан мәселені шешуге мен бардым. Оңшыл бағыт ұстанатын өңшең жындылардың қолында ағаштан жасалған бір-бір кендо қылышы. Мұндай жағдайда мәселені қайтіп шешесің? Содан оларға « Жігіттер, дауды тоқтатайық. Маған не істесеңдер оны істеңдер, тек қалғандарына тимеңдер » дедім. Содан олар маған « Жақсы, шырыш жұтасың онда » деді. Келістім.
Жындысүрейлер барып үш бірдей шырыш алып кепті. Жұта салдым. Оны жұтқан адам ғана біледі. Өңешіңнен өтіп, асқазаныңа түскенде денең сұп-суық болып кетеді, бір жаман дәм аузыңа келеді. Есіме алсам әлі күнге дейін бойым тітіркенеді. Лоблып тұрсам да, шыдап бақтым. Құсып тастасам, бәрін қайтадан жұтуға тура келер еді. Әңгіменің қысқасы, ақыры үшеуін де жұттым. Басқа қайтемін енді? Тіпті жоғары курстың студенттері де. Маған ұқсап үш бірдей шырышты жұтуға дәті жетпегесін не дейді олар?! Ал оның шүметейінің шамасын білу аса қиын болмады. Онымен бірге жатақхананың ортақ жуынатын бөлмесіне еріп бардым. Үлкен десе дейтіндей-ақ екен. Бірақ ана жүз қыз дегені асыра сілтегені енді. Бірақ жетпістен кем емес, ол анық. Мен бір-ақ қызбен жатқанымды естіген ол: – Алаң болма, бәрін орнына келтіреміз. Ендігі жолы маған еріп жүрші. Бәрі ойдағыдай болады, – деді. Әуелде оған сенбеп едім. Бірақ айтқаны рас болып шықты. Оның соншалықты оңай екенін ол кезде қайдаң білейін?!
Біз Шибуя әлде Синзюкудегі ( оның сүйікті орындары ) барлардың біріне кіріп, екі қызбен танысып ( бұл әлемде не көп, қосақталған қыз көп қой! Нагасауа әңгіме айтқанда түбін түсіретін. Ол бәлендей қызық ештеңе айтпаса да, оны тыңдаған қыздардың есі кетіп, іше беретін, іше беретін де, ақыр аяғында тез масайып, оның қойнына қалай кіріп кеткенін өзі де байқамай қалатын. Бой десе бойы, ой десе ойы бар келбетті жігіт кімге ұнамасын?! Ең қызығы сол – онымен бірге жүргенде мен де өзімді қыздарға әдемі көрінетіндей сезінетінмін. Нагасауа мені сөйлетіп қоятын да, қыздар маған оған таңданғандай таңдана күліп жауап беретін. Оның сүйкімді бейнесі мен талантына үнемі қайран қалатынмын. Нагасауамен салыстырғанда Кизукидің шешендігі баланың ойыны іспетті еді. Бір-бірімен мүлде салыстыруға келмейді тіпті. Бір айта кетері, Нагасауаға қанша жерден елтіп жүрсем де, әлі де болса Кизукиді сағынатынмын. Оның қаншалықты таза болғанын енді ғана түсіне бастағандай болдым. Ол өзінің бар қабілетін Наоко екеуімізге ғана көрсетсе, Нагасауа өзінің Құдай берген артықшылығын айналасына паш етіп бақты. Ол кездескен қыздарға анау айтқандай мән бермейтін. Қыздармен жатқан оған жай ғана ермек еді.
Танымайтын қыздармен жатқан маған да аса ұнамайтын. Бірақ құмарыңды басудың ең төте жолы осы екені тағы да өтірік емес. Қыздарды құшақтап, сүйгеннен қаншалықты ләззат алсам, ертеңінде өз-өзімнен безіп жүретінмін. Таңертең оянғанда қасыңда жататын бейтаныс қыз, арақ иісі мүңкіп тұрған бөлме, лав-отелге тән бояулармен көмкерілген төсек, лампа мен перде мен үшін ең сүйкімсіз көрініс болатын. Бас сынып тұрады. Ұйқысынан жаңа тұрған қыз қолын созып жан-жағынан лыпасын іздейді. Сосын колготкиін киіп жатып « сен түнде сақтанған шығарсың деп үміттенем, менде қазір овуляциялық кезең » деген сияқты бірдеңе айтады. Ол аздай, айнаның алдына отырып алып « басым сынып тұр » немесе « макияжым дұрыс болмады » деп ыңырсып, ернін бояйды я жасанды кірпігін тағады. Шынымды айтсам, қонақұйде қонғым келмейтін. Ал қызға барған адамның түнде есігі жабылып қалатын жатақхананы ойлауға шамасы бар ма ( ол өзі физика заңдарына да қарсы ғой )?! Соған бола ондай кезде жатақхана меңгерушісіне ескертіп кететінмін. Ол дегеніміз – таң атқанша қонакүйде қалып, жатақханаға таңертең өз-өзіңді жек көріп, қиялдарың күмірә боп қайту деген сөз.
Көзіңді күн нұры қарып, аузың құрғап, иығыңдағы бас бөтен біреудің басы сияқты бара жатасың. Сөйтіп, үш-төрт қызбен кездескеннен кейін Нагасауадан сұрадым: – Саған ендігі бәрі де мән-мағынасыз болып кеткен шыгар. Қанша айтқанмен, жетпіс қыз деген оңай емес қой. Бәрекелді! Танымайтын әйелдердің соңынан жүгіре бергеннен ештеңе ұтпайсың. Бұл сені қажытып, өз-өзіңе деген құрметіңді жояды. Мен де солардың біреуімін. Достоевскийдің құмар ойындары туралы жазғандары есіңде ме? Менікі дәл сол кеп. Мүмкіндік көп кезде сол мүмкіндікті пайдаланбай қалу деген оңай дүние емес. Ойымды ұқтың ба? Сол бірдеңені беретін мына мен. Бұл өзі шүмекті ағытып, содан су ішкен сияқты қарапайым ғана нәрсе. Сосын оларды алып ұрасың. Оларға керегі де сол. Мүмкіндік дегенді қысқаша түсіндірсем – осы. Айналаңда қаптап жүреді. Одан қалай бас тартасың? Мүмкіндікті құр жібермейтін сенде қабілет те, жағдай да болып тұрса, « жоқ » деуге дәтің шыдай ма? Сол себепті де ештеңе дей алмаймын, – дедім күліп. Дәулетті ортадан шыққан Нагасауаның зинақорлыққа бейімделуіне оның жатақханада тұратыны себеп болды.
Пәтерде тұрса жатып ішер жалқау болып кетеді деп ойлаған әкесі оны төрт жыл бойы университет жатақханасында тұруға көндірген. Бірақ одан Нагасауаға келіп-кетер ештеңе жоқ-тын. Жатақхананың ережелерін ол бір жеріне де қыстырған жоқ. Жатақханадан қалаған уақытында сұранып шығып, көшедегі қыздарға көз қырын салып, қалаған қыздарының үйіне қонып қала беретін. Мұны айтып отырғаным, жатақханадан сырт жерге қонуға рұқсат алу өзгелерге оңай болмаса да, Нагасауаға оңай еді. Оның арқасында ол рұқсатты мен де қиналмай алатын болдым. Нагасауаның бірінші курстан бері жүретін өз қызы бар еді. Нагасауамен түйдей құрдас оның аты Хацуми болатын. Оны бір емес, бірнеше рет көрдім ғой, маған ол өте жақсы әсер қалдырды. Бірден көзге түсетін сұлу демес едім. Қарапайымдығы сондай – алғаш көргенде Нагасауаға мына қыздың несі ұнап жүр деп қайран қалған едім тіпті. Бірақ Хацумимен тіл қатысқан адамның бәрі одан кете алмай қалатын. Өте байсалды, ақылды, әзілдесе де білетін, өзі ақкөңіл ол аса талғампаз киінетін. Оны жақсы көріп кеткенім сондай – дәл осындай қызым болса, кім көрінгенмен жатпас едім деп қиялдайтынмын. Ол да мені өзіне жақын тартты.
Сол себепті де мені өз коллежіндегі төменгі курстың қыздарымен таныстырмақ болып кездесу ұйымдастыруға тырысып-ақ бақты. Бірақ өткен қателіктерімді қайталамайын деп, бармауға түрлі сылтау ойлап табатынмын. Хацуми елдегі ең бай адамдардың қыздары оқитын жерде оқитындықтан, ондағы қыздармен сөйлесуге деңгейім жетпес те еді. Ол Нагасауаның қыздарға барып жүретінін ішінара сезсе де, оған ештеңе демейтін. Нагасауаны жан-жүрегімен жақсы көрсе де, оған ешқандай шарт қоймайтын. Оның бұл ойына толық келістім. Сол жылы қыста Синзюкудегі шағын музыка дүкендерінің біріне жұмысқа тұрдым. Төлейтін ақшасы мардымсыз болғанымен, жұмыс оңай болатын. Аптасына үш түн кезекшілікте болатын ма­ған күйтабақтарды арзан бағаға алуға да болады. Крисмас мейрамына Наокоға ішінде өзі сүйіп тыңдайтын « Аяулы жүрек » деген әні бар Генри Манчинидің альбомын сыйға тарттым. Сыйлықты өзім орап, оған қызыл таспа байладым. Ол маған өз қолынан тоқыған жүн биялай сыйлады. Бас бармақ киілетін жағы сәл қысқалау тоқылып қалғаны болмаса, биялай жылы еді. Қысқы демалыста Наоко Кобэдегі үйіне қайтқан жоқ. Мен де Токиода қалып, жыл аяғына дейін дүкендегі жұмысымда болдым. Маған Кобэде еш қызық қалмаған еді. Ол жақта біреуді сағынып тұрғаным да шамалы.
Жатақхананың асханасы Жаңа жыл мейрамына қарай жабылып қалғандықтан, тамақ ішуге Наоконың үйіне барып жүрдім. Жаңа жыл мейрамының қарсаңында біз күріштен тәтті нан пісіріп, көже қайнаттық. Қаңтардың аяғында Шабуылшы ыстығы көтеріліп, орнынан тұра алмай жатып қалды. Наоконы ұмыта тұруыма тура келді. Екеуімізге концертке баратын тегін билетті әрең алғанымды қайтейін?! Наоконың ол концертке баруға құмартқан себебі – онда оның ең сүйікті шығармасы – Брамстың Төртінші симфониясы ойналатын еді. Шабуылшы әне-міне өлетін адамша төсекте аунақшып жатқанда, қайтіп оны жалғыз тастап кетемін?! Өзімнің орныма қарай тұратын адам табудың да сәті түспеді. Содан өзім мұз сатып әкеп, оған компресс жасап, маңдайының терін сүртіп, сағат сайын дене қызуын өлшеп, киіміне дейін ауыстырып отырдым. Ыстығы кешке дейін түспей қойды. Ал ертеңіне таңертең түк болмағандай төсегінен атып тұрды да, таңғы жаттығуын жасауға кірісті. Дене қызуын өлшесек – дұп-дұрыс. Өмірімде қызуым көтеріліп көрмеген, – деді ол. Бұл енді мені кінәлағандай болып естілді. Қарадай ашуым келді. Мен оның радиосын алып, терезеге атып ұруға сәл қалдым. Басым ауырғандай болды да, төсегіме қайтып барып жатып қалдым. Ақпанда қайта-қайта қар жауды.
Сол айдың аяғында өзімізбен бір қабатта тұратын үшінші курстың бір баласымен болмашы бір дүниеге келісе алмай, жұдырық ала жүгірдім. Ол басын бетон қабырғаға соғып алды. Абырой болғанда, жарақаты жеңіл болып, Нагасауа оның артын өзі жуып-шайып жіберді. Десе де, бұл оқиғаны естіген жатақхана меңгерушісі мені шақырып алып, ескерту айтты. Бұдан кейін жатақханадағы өмірім қиындай түскені айтпаса да түсінікті шығар. Наурызда оқу жылы аяқталды. Біраз қарыз пәндерім бар болатын. Бірер « В » болмаса, емтихандағы көрсеткіштерім негізінен орташа – « С » және « D » дейтін бағалардан тұратын. Наоко барлық емтиханын ойдағыдай тапсырып, бұл кезде екінші курсқа өтіп алған. Сәуірдің орта шенінде Наоко жиырмаға толды. Туған күнім қарашада болғандықтан, менен жеті ай үлкендігі бар еді. Оның жиырмаға толғаны маған біртүрлі әсер етті. Маған Наоко екеуіміз он сегіз бен он тоғыз жастың арасында қала бергеніміз әлдеқайда дұрыс сияқты көрінді. Он сегізден кейін он тоғыз, он тоғыздан кейін қайта он сегіз дегендей... Бірақ ол жиырмаға толып кетті. Күзде мен де жиырмаға келемін. Марқұм болған адам ғана он жеті жасында мәңгі қалып қойды.
Наоконың туған күнінде жаңбыр жауып тұрды. Сабақтан кейін жақын маңнан торт сатып алдым да, электр пойызбен оның үйіне тарттым. Оның орнында болсам, бәрібір де осыны істер едім. Жиырма жасты жалғыз қарсы алу – оңай шаруа емес. Электр пойызда адам көп болғаны сонша – ондағы сығылысқан жолаушылардың кесірінен менің тортым Наоконың үйіне жеткенше Колизейдің күйін кешті. Содан оның үстіне өзім ала келген жиырма майшамды қондырып, терезенің пердесін жауып, от тұтаттым. Туған күннің алғышарттары орындалды. Наоко бір бөтелке шарап әкелді. Шараптың дәмін татып, торт жедік. Біртүрлі. Құдды біреу артымнан итеріп отырып алып келген сияқты. Дайындалып үлгерермін, – дедім күліп. Тамақ ішіп отырғанда оған Шабуылшы жаңа жемпір сатып алғанын айттым. Бұған дейін оның бар-жоғы түсі қаракөк жалғыз свитері болатын. Шабуылшының жемпір сатып алғаны шынымен үлкен жаңалық. Өрнектеп тоқылған бұғының суреті бар жемпір қызыл және қара түсті болатын. Обалы не керек, жап-жақсы киім. Бірақ Шабуылшы соны киген сайын балалар оған әбден күлетін. Ол болса әлгілер неменеге күлетінін түсінбейтін. Бәрі дұрыс, – дедім жорта аңқаусып. Наокоға әңгіме сөз жоқ ұнады.
Тым құрығанда бір рет көрсем, – деді сосын ол. Күнде көріп жүрсем де, өзімді әрең тежеймін, сендерге не жорық?! Тамақ ішіп болғасын үстелді жинап, еденге жайғасып отырып музыка тыңдап, қалған шарапты іштік. Мен бір бокал ішем дегенше ол екеуін тауысып қойды. Оның сол күнгідей ашылып сөйлегенін бұрын-соңды көрген емеспін. Өзінің балалық шағы, мектептегі өмірі мен отбасын тілге тиек етті. Әр эпизодқа ұзақ тоқталып, бүге-шігесіне дейін талдап тұрып айтты. Жадының күштілігіне таңғалдым. Сонымен қатар оны тыңдай отырып, әңгіме айту мәнері біртүрлі оғаш көрінгенін де жасыра алмаймын. Оның айтқан әңгімелерінде қисын болғанымен, бір-бірімен өзара байланыс жоқ еді. Ол бір әңгімені айтып келе жатып басқасына, басқа әңгімені айтып келе жатып өзгесіне ауысып кете береді. Әуелде оны мақұлдап отырғаныммен, артынан мүлде үнсіз қалдым. Сосын күйтабақ ойнаттым. Бір күйтабақ біткенде екіншісін қойдым. Күйтабақтардың бәрін ойнатып болғанда қайтадан біріншісін қойдым. Оның бар-жоғы алты күйтабағы бар еді. Басы Sgt. Pepper ’ s Lonely Hearts Club Band-тен басталатын цикл Bill Evans ’ Waltz for Debbie әуенімен аяқталатын. Терезенің сыртында толассыз жаңбыр құйып тұр.
Уақыт өтіп болмай қойды. Наоко болса тоқтамай сөйлей берді. Наоконың сөйлеу мәнеріндегі түсініксіз нәрсені енді ұққандай болдым. Ол қайсыбір тақырыптарға келгенде, оны айналып өтуге тырысады екен. Сондай тақырыптардың бірі Кизуки еді. Әлбетте, ондай тақырыптар тек Кизукимен шектелген жоқ. Ол жаны қаламайтын нәрселерді айтпауға тырысқанымен, есесіне түкке тұрғысыз қайдағы жоқ әңгімелерге сағаттап сөйледі. Мұншалықты ағыл-тегіл сөйлегенін бұрын-соңды көрмегендіктен, оның әңгімесін бұзбай тыныш қана тыңдап отыра бердім. Алайда сағат тілі он бірді көрсеткенде мазасыздана бастадым. Наоконың тоқтаусыз сөйлеп отырғанына төрт сағаттан астам уақыт өтті. Алаңдағаным – электр пойыздары тоқтап, жатақхана жабылып қалатыны еді. Наоконың сөзін бөлетін оңтайлы сәт тауып: – Сарбаздардың үйіне қайтатын уақыты болды, – дедім сағатыма қарап. Ол айтқанымды естімегендей көрінді. Естісе де, не дегенімді ұқпаған секілді. Ол бір сәтке әңгімесін доғара қойды да, сосын қайтадан сөйлеп кетті. Ештеңе шықпасын білген соң, ыңғайланып отырдым да, екінші бөтелкеде қалған шарапты қағып тастадым. Енді не болса да ішіндегісін түгел айтсын деп шештім. Электр пойызы да, жатақханасы да құрып кетсін! Алайда ол ұзақ сөйлемеді.
Мен оны аңғарғанша, ол әңгімесін аяқтап та үлгерген екен. Оның аузынан шыққан соңғы сөз әуеде қалықтап тұрып қалғандай көрінді. Нақтысын айтқанда, ол өзінің ойын аяғына дейін айтып үлгерген жоқ еді. Оның сөздері ауаға сіңіп, жоқ боп кеткендей көрінді. Әңгімесін жалғағысы келгенімен, одан ештеңе шықпады. Бірдеңе дұрыс болмай қалды. Соның бәрін құртқан өзім сияқты болдым. Айтқаным санасына енді жетіп, ол оны қорытам дегенше әңгімесінің желісін үзіп алғандай еді. Ерні сәл ашылған ол маған ойлы көзімен тесіле қарап қалды. Тоқтан ажырап қалған механизмге ұқсап кетті. Сол сәтте оның көздері маған тұманданып кеткендей көрінді. Соны айтайын... Оның көзінен бір тамшы жас шықты да, төмен қарай сырғып күйтабақтың қатырғысына түсті. Сол-ақ екен жүзін жас жуды да кетті. Наоко екі қолын еденге тіреген қалпы басын төмен салды да, құдды бір құсатын адамша өкіріп жылады кеп. Бүйтіп жылағанды кім көрген?! Қолымды созып, оның селкілдеген иығынан ұстадым. Содан неге екенін қайдам, оны қапсыра құшақтап алдым. Ол солқылдап, үнсіз жылай берді. Көл боп аққан жасы мен ыстық демінен жейдем су болып кетті.
Содан кейін саусақтары арқамнан маңызды әлдене іздегендей ерсілі-қарсылы жыбырлай бастады. Оны сол қолыммен ұстап, оң қолыммен жұмсақ шашынан сипадым. Осы күйде оның басылғанын күттім. Бірақ Наоконың жасы тыйылып болмады. Сол түні Наоконың жанында қондым. Оның қаншалықты дұрыс я бұрыс болғанын ол кезде білгем жоқ. Одан бері жиырма жыл уақыт өтті ғой, оны әзір де білмеймін. Оны еш уақытта білмей де кететін болармын, сірә. Бірақ дәл сол күні менде қолдан келер басқа қайран жоқ еді. Ол сол күні ширығып, өз бойын билей алмай тұрды. Менен бір медет күтті. Жарықты сөндірдім де, бір-бірден асықпай оның киімін шеше бастадым. Бәрін шешіп болған соң өзім шешіндім. Жаңбырлы сәуірдің түні жып-жылы еді. Жалаңаш тәніміз суықты сезінбеді. Қараңғы құшағында бір-біріміздің денемізді аймалап жаттық. Ернінен сүйіп, жұп-жұмсақ төсін алақаныммен қыстым. Ол балғамнан ұстап алды. Оның қайнап жатқан қайнары өзіне ұмсындыра берді. Сүңгімді сүңгіткенім сол еді, ол біртүрлі ауырсынды. Енді менің басым қатты. Оны Кизукимен жатып жүр деп ойлаған едім. Барынша тереңдеп ендім де, біраз уақыт Наоконы тас қып құшақтап алып жаттым.
Сосын ол өз-өзіне келді-ау де­ген уақытта ақырын-ақырын қимылдап, асықпай қаймағымды ағыздым. Оның қолы мені қапсыра құшақтап, ышқынған дауыс шықты. Ләззат алған дауыс мұншалық зарлы болатынын оған дейін естіп көрмеппін. Жанымыз саябыр тапқан кезде одан неге Кизукимен жатпағанын сұрадым. Бұл енді қателік еді. Мен тағы бір сұрақ қоям дегенше ол қолын тартып алды да, қайтадан көз жасына ерік берді. Шкафтан оның төсек жабындарын алып, төсеніштің үстіне жатар орнын дайындап, оны сонда жатқыздым. Сосын темекі тұтатып, терезенің ар жағында тоқтамай жауып тұрған сәуірдің жаңбырын бақыладым. Таңертең жаңбыр тоқтады. Наоко теріс қарап ұйықтап жатқан. Бәлкім ұйықтамай, ояу жатқан да шығар. Қалай болғанда да, сол сәтте оның ерні сөз атаулыны ұмытып, тәні қимылсыз қатып қал­ған еді. Бірнеше мәрте сөзге тартып көріп едім, жауап қатпады. Тіпті қимылдамады да. Сосын біраз уақыт ашық қалған иығына қарап жаттым да, болмағасын төсектен тұрдым. Еденде күйтабақтардың қатырғысы, бокалдар, шараптың құмырасы мен күлсалғыш ыбырсып жатыр екен. Үстелдің үстінде жартылай желінген торт тұр. Уақыт тоқтап қалғандай. Жерде жатқан заттарды жиыстырып, шүмекті ағытып екі стақан су іштім.
Наоконың үстелінде сөздік пен француз етістіктерінің кестесі байқалады. Үстел тұрған қабырғада ешқандай суреті жоқ күнтізбе ілулі тұр. Ешқандай белгі түспеген тап-таза күнтізбе. Жерде жатқан киімімді жинастырып, киініп алдым. Жейдемнің өңірі әлі де дымқыл екен. Наоконың иісі сіңіп қалыпты. Үстелдің үстінде жатқан блокнотқа « Тұрған кезде хабарлас. Екеуіміз асықпай отырып сөйлесейік. Туған күнің құтты болсын! » деп жаздым. Содан Наоконың иығына тағы бір рет көз қиығын тастадым да, үйден шығып, есікті ақырын жаптым. Арада апта өтті. Алайда ешқандай хабар болмады. Наоконың үйінде адамдарды телефонға шақыратын қызмет атымен жоқ болғасын, жексенбі күні таңертең электр пойызбен Кокубунзиге тартып отырдым. Ол үйде болмай шықты. Есіктегі оның аты-жөні жазылған қағаз да ұшты-күйлі жоғалған. Терезе атаулының бәрі тарс бекітулі. Консьерждің айтуынша, Наоко бұл жерден үш күн бұрын көшіп кеткен-мыс. Қайда кеткені беймәлім. Жатақханаға қайтып келгеннен кейін оның Кобэдегі үйіне көлемді хат жаздым. Ол қай жаққа кетсе де, үй іші хатты оған табыстайды деп сендім. Мен оған өз сезімім жайлы ашық жаздым.
Әлі де болса көп нәрсені түсінбей жатқанымды, бәрін ой елегінен өткізуге тырысатынымды, ал оған уақыт керек екенін айттым. Бәрін түсінген кезде қайда болатынымды айту тағы да мүмкін емес. Сол себепті де дәл қазір қандай да бір уәде беріп я бірдеңе талап етіп қызыл сөзден қырман жасамай-ақ қояйын дедім. Біз бір-біріміз жайлы ештеңе білмейміз десек те болады. Маған біраз уақыт берсе, бір-бірімізді барынша танып, жақын бола түсер едік деп жаздым. Қалай болған күнде де, онымен тағы бір мәрте жолығып, асықпай-аптықпай сөйлескім келеді. Кизукиден айырылғанда, жан сырымды бөлісетін ең жақын адамымнан да айырылғанмын. Наоко да дәл сондай хәл кешкені күмәнсіз. Бір-бірімізге соншалықты қажет екенімізді өзіміз де білмей келгенбіз. Қарым-қатынасымыз қиыстау кетіп, белгілі бір мөлшерде өңі айналып кеткені де содан. Бәлкім, солай істемеуім керек пе еді? Бірақ одан өзге жол болды ма?! Дәл сол сәттегі оған деген жылылық пен жақындықты сезінгендей рәт күйді одан кейін еш уақытта да бастан өткерген емеспін. Осының бәрін тәптіштеп жазып, одан қалай болғанда да бір жауап күтетінімді айттым. Әрі ол жауап қандай болары маңызды емес еді. Бірақ жауап болған жоқ.
Өзегімнен әлдене үзіліп түсіп, ішім қаңырап қалғандай бол­ды. Дыбыс атаулы жұтылып, денем айрықша жеңілдеп сала берді. Бұрынғыдай емес, сабаққа да жиі баратын болдым. Дәріс атаулы іш пыстыратын. Қызық ештеңе айтпайтындықтан, бірге оқитын балалардың ешқайсымен сөйлеспеймін. Дәрісхананың ең алдыңғы қатарына отырып алып, жалғыз жүріп, жалғыз тамақтанатынмын. Сөйтіп жүріп темекіні де қойып кеттім. Мамырдың аяғында студенттердің ереуілі басталды. Олар « Университеті құртайық! » деп ұрандап жатты. Одан маған келіп-кетер не бар?! Бәріне де дайынмын. Қажеті болып жатса, қол ұшын берермін. Сондықтан тоқтамаңдар, алға ». Университеттің кампусы қоршауға алынып, дәрістер тоқтатылғаннан кейін жеткізу қызметіне жұмысқа тұрдым. Жүргізушінің қасында отырып, заттарды тиеп-түсірумен айналыстым. Жұмыс мен ойлағаннан ауыр болып шықты. Алғашқыда таңертең бүкіл денем ауырып тұратынмын. Бірақ, обалы нешік, ақшаны жақсы төледі және үздіксіз қимылдағанның арқасында қаңырап қалған жан дүниеме бір медет тапқандай болдым. Аптасына бес күн осы жұмыста болсам, үш түн күйтабақ сататын дүкенде отыратынмын. Жұмыс жоқ күндері уиски ішіп, кітап оқимын. Уискиді татып алмайтын Шабуылшы ішімдіктің иісіне де төзе алмайтын.
Төсегіме қисайып ап ұрттап отыратын маған ол « ішетініңді далада ішші, бұлай сабақ оқи алмаймын » деп шағымдана бастайтын. Басымды қатырма. Содан оның үні өшті. Бірақ енді көңілім алай-дүлей болды. Сосын шатырға шығып алдым да, қалған уискиді сол жерде іштім. Маусымда Наоконың Кобэдегі үйіне тағы бір хат жаздым. Оның да мазмұны сол бірінші хат іспеттес болды. Тек соңына « Сенен жауап күту – маған азаптың азабы. Жоқ дегенде маған мынаны айтшы: сені ренжіттім бе? » деген сөйлемді қостым. Хатты пошта жәшігіне салғанда, ішімдегі дерт қайта ұлғая түскенін байқадым. Маусымда Нагасауа екеуіміз тағы да екі мәрте қыздарға бардық. Екі жорығымыздың да іске асуы оп-оңай болды. Бірінші қыз шешіндіргенде қарсыласып қоймаған соң, оны жайына қалдырып кітап оқуға кіріскен едім. Сол-ақ екен, ол өзі кеп түртінектей бастады.
Ал екінші қыз төсектен тұрғаннан кейін « Қанша қызбен жаттың? », « Қай жақтансың? », « Қай универде оқисың? », « Саған қандай музыка ұнайды? », « Осаму Дазаидың кітаптарын оқып көрдің бе? », « Қай жаққа саяхаттағың келеді? », « Менің төсім бас­ка қыздардікінен үлкен бе? » деген сияқты сұрақтарды төпелетті. Шамам жеткенінше жауап беріп жатқам, артынша ұйықтап кетіппін. Таңертең оянған соң соның өтінішімен екеуіміз бірге барып таңғы ас іштік. Қытырлақ нан мен дәмсіз жұмыртқа жеп отырғанда да оның сұрағы таусылып болмады. Енді ол әкем не жұмыс істейтінін, мектепте қалай оқығанымды, қай айда туғанымды, өмірімде бақа жеп көрген-көрмегенімді қазбалай баста­ды. Оның бітіп болмайтын сұрақтарынан басым ауырып кеткесін, тамақ ішіп бола сап жұмысқа кететінімді айттым. Сосын өзіммен-өзім қалғанда « мен осы не істеп жүрмін? » деп өз-өзіме сұрақ қойдым. Өзіме деген жиіркеніш сезімі күшейіп кеткен-тін. Иә, өз-өзімді ұстай алмадым. Қыздарды іздегенім, өйткені тәнім шөлдеп қалды. Қыздармен жатқан сайын Наоконы ойлайтынмын.
Қараңғы құшағындағы оның әппақ денесі көз алдымда көлбеңдеп тұрып алып, құлағыма оның үздіккен үні мен жаңбыр дыбысы келе береді. Осы көрініс ойымда жарқ еткен са­йын тәнім ашқарақтана түседі. Ондай сәттерде шатырға шығып алып, уискиімді ішіп, « мен осы қайда бара жатырмын? » деп қалың ойға бататын едім. Шілденің басында Наокодан сарыла күткен хат та келді. Қысқа хат: Ұзақ уақыт хабарсыз кеткеніме кешір. Сен де мені түсінуге тырыс. Ұзақ уақыт қалам ұстайтындай көңіл-күйім болмады. Бұл хатты жазуға кемі он рет оқталған шығармын. Маған хат жазғаннан ауыр нәрсе жоқ. Тоқетерін айтсам, оқудан бір жылға де­малыс алдым. Демалыс деген былай айтылған сөз ғой, енді оқуды жалғастыруым да неғайбыл. Мұның бәрі, бәлкім, саған тосын жағдай шығар, бірақ бұл шешімге келу үшін ұзақ ойландым. Бұл ойымды саған бірнеше рет айтқым келгенімен, айта алмадым. Бұл турасында тіпті тіс жаруға батпадым. Мұның бәрін көңіліңе алма. Десек те, демесек те, болар іс болды. Бұлай жазғаным саған ауыр тиіп жатса, ғафу ет. Саған бар айтпағым – менімен арадағы жағдайға өзіңді кінәлама. Оған тек өзім жауап беремін.
Оны ұмытқым кеп жылдан астам уақыт алыстым. Жылдан астам уақыт сені алаңдатып қойғаным да рас. Бірақ әр нәрсенің шегі бар. Пәтерді босатқаннан кейін Кобэге – ата-анамның қасына оралдым. Біраз уақыт ем-дом алдым. Дәрігер маған Киотоның сыртындағы тауда емделетін жақсы бір жер бар деді. Қазір сонда баруға дайындалып отырмын. Ұққаным – ол аурухана емес, адам ем-домды өз еркімен алатын шипажай сияқты мекеме. Анық-қанысын алдағы уақытта жаза жатармын. Қазір маған тып-тыныш жер тауып, жүйкемді барынша тынышталдыру керек. Қасыма серік болып жүрген уақыт үшін өзіңе разымын. Басқаға сенбесең де, осы сөзіме сен. Менің жанымды ауыртқан адам сен емессің. Мен өзіме өзім қастық қылған адаммын. Шыны осы. Дәл қазір сені көруге дайын емеспін. Бұл сені көргім келмейді деген сөз емес. Дайын емеспін, бары сол. Дайын болғанда өзіңе жазармын. Бәлкім, сол кезде біз бір-бірімізді жақсырақ танырмыз. Өзің айтпақшы, біз бір-бірімізді жақсырақ тани түсуіміз керек. Сау бол. Хатты қайта-қайта оқыдым. Оқыған сайын Наоко маған тесіле қарап отырған кездегідей жаным сыздап ауыра берді.
Я ішіңе сақтайтын емес, я лақтырып тастайтын емес, жаныңа жай таптырмайтын бір күй. Менің тәнімді көктеп өтетін өкпек жел секілді: я пішіні, я салмағы жоқ. Не өзіне оранып та ала алмайсың. Көз алдымнан неше түрлі адамдар өтіп жатқанымен, олардың айтқан сөзі маған жетпейтін. Сенбі күндері уақытымды дәлізде отырып өлтіретінмін. Телефон қоңырауларына деген үміт біржола үзілгесін, не істерімді білмей дал болатынмын. Сосын теледидар қосып, бейсбол ойынын көріп отырған адамның кейпін танытамын. Ондай сәтте ішімдегі баяғы ойлар қайта бас көтеріп, теледидар екі арадағы бос кеңістікті әуелі екіге, сосын төртке, сосын сегізге бөле-бөле, ақыр аяғында не көріп отырғанымды ұмыттырып жіберер еді. Сағат онда теледидарды сөндіріп, бөлмеме қайтып барып, жатып қалатынмын. Сол айдың аяғында Шабуылшы маған қараңғыда жарқырайтын қоңыз сыйлады. Қоңыз салынған кофе ыдысының ішіне аздаған су қуйып, жапырақтар салған екен. Қақпақта ауа кіретін тесіктер жасалған. Жап-жарық бөлмеде жарқырауық қоңыз шалшықта кездесетін кәдуілгі қара су қоңызы сияқты көрінетін. Бірақ Шабуылшы айтқанынан қайтпады. Оған сенбейтіндей еш негіз жоқ еді. Ұйқылы-ояу қоңыз тайғақ әйнек бетімен жоғары көтерілуге әрекет етеді де, ыдыстың түбіне қайта құлап түседі.
Көшенің төмен жағындағы қонақұй иелері жаз сайын келушілерді қызықтырамыз деп жарқырауық қоңыздар жібереді. Мынау солардың біреуі ғой бізге адасып келіп қалған. Ол сөйлеп жүріп қалам-қағазы мен киім-кешегін үлкен қара сөмкесіне салып жатты. Жазғы демалыс басталғанына бірер апта болып кеткесін, жатақханада бізден өзге ешкім қалмаған. Мен Кобэге қайтқым келмей, жұмыс істеп жатсам, Шабуылшы тәжірибе жұмыстарында жүрген-тін. Енді сол шаруалары бітіп, өзінің Яманашиіне қайтпақ. Мұндайды көрсе қуанады олар, – деді ол. Қараңғы түсісімен жатақханада өлі тыныштық орнады. Ту тө­мен түсіріліп, асхананың терезелері жарық себезгілеп тұр. Студенттердің дені кетіп қалғандықтан, асхананың оң жақ бөлігі қараңғы да, сол жақ бөлігі ғана жарық. Асханадағы бұқтырылған еттің иісі мұрныма келді. Ыдыстағы жарқырауық қоңызымды алып төбеге шықтым. Төбеде жан адам жоқ. Бәзбіреудің кіржайғышта қалып қойған ақ күртешесі жібек құртының пілләсі іспетті желмен тербеліп қояды. Бұрышта тұрған сүйелмелі сатымен тағы да жоғары өрмелеп, су жинайтын резервуарға шықтым. Күн сәулесін молынан сіңірген бактың жылуы әлі де тарқай қоймапты. Бактың үстіндегі тар қуысқа отырдым да, жақтау темірге сүйеніп, тура көз алдымда тұрған толған айға қарадым.
Оң жағымда Синзюкудің, сол қапталымда Икэбукуро орамдарының жарығы көрінді. Жарқ-жұрқ еткен лағыл тастардың тізбегі іспетті көліктердің жарығы көше-көшені бойлап созылып барады. Үздік-создық шыққан дыбыстардың даңғаза гүрілі шаһар көгін бұлтша тұмшалап алған. Ыдыстың түбіндегі жарқырауық анау айтқандай жарқырай қоймады. Оның жарығы соғұрлым әлсіз, түсі соншалықты солғын еді. Бұл қоңыздарды көрмегелі қай заман?! Есімде қалған жарқырауықтар түн қараңғысында жап-жарық боп ұшатын. Әлде бұл жарқырауық өлгелі тұр ма екен? Ыдысты шайқап-шайқап жібердім. Жарқырауық ыдыстың қабырғасына соғылды да, ұшуға әрекет жасады. Бірақ оның жарығы бәрібір де өлеусіреп тұрды. Бұларды қашан және қайда көргенімді есіме түсіріп бақтым. Көз алдымда бір көрініс пайда болды. Қай жер, қай уақыт екені белгісіз. Құлағыма судың дыбысы келді. Кірпіштен салынған ескі шлюздің қақпағы. Оның бұрап ашып-жабатын арнайы тетігі бар еді. Шлюздің суы аз болғандықтан, жағасын қалың шөп басып кеткен. Көзге түртсе көргісіз қараңғы болатын. Түннің қараңғысы сондай – фонарды өшірсең аяғың көрінбей қалады. Тоспа судың үстінде жарқырауықтар быжынап жүр. Олардың су бетіне шағылысқан жарығы оттың ұшқыны дерсің! Көзімді жұмып өткен күндердің түнегіне сүңгіп кеттім. Анық есімде, жел соғып тұрған.
Самал сияқты желпіп өткенімен, бағыты барынша айқын еді. Көзімді ашқан сәтте түн әлдеқайда қойыла түскендей сезілді. Ыдысты аштым да, жарқырауықты шығарып, бактың жуан ернеуіне қойдым. Ол әуелде қайда тұрғанын ұқпай қалды. Сосын болтты айнала жүріп, темірдің бетіне жағылған бояудың кеуіп-көтеріліп кеткен тұстарын аяғымен түртпектеп көрді. Оңға жүріп көріп еді, ол жер тұйық болып шықты. Сосын солға бұрылды. Жыбырлап жүріп болттың ұшына шыққан ол соңғы рет ауа жұтып алайын дегендей біраз уақыт қимылсыз қалды. Тіреуішке сүйеніп тұрып оны әлі де бақылай түстім. Біразға дейін ол да, мен де тұрған орнымыздан қозғала қоймадық. Самал жел желпіп өтті де, зельква ағашының мың-сан жапырағы түн қараңғысында жамырай жөнелді. Қоңыз қайтер екен деп күтіп тұра бердім. Жарқырауық қоңыз бірден ұшып кете қойған жоқ. Есіне әлдене түскендей әуелде қанатын жайды да, тіреуішке дейін көтеріліп, қараңғы құшағына қойды да кетті. Сосын жоғалған уақыттың есесін қайтарғысы келгендей бакты айнала ұшып, желдің екпінімен күншығысты бетке алды. Жарқырауық әлдеқашан көзден ғайып болғанымен, оның жарқыраған жолы санамнан өшпей тұрып алды. Оның көз алдымнан кетпей қойған солғын тартқан көмескі жарығы адасқан жан іспетті еді.
Қолымды бірнеше мәрте алға созып көрдім. Бірақ қолыма ештеңе ілікпеді. Әлсіз жарық менен біржола алыстап кетті. Ереуілге қатысы бар студенттер түгел қамалды. Осылай болары онсыз да анық еді. Ол кездегі студенттерге бұл қалыпты жағдай болатын. Университетті тарата салу оңай шаруа емес. Қаншама қаржы құйылған оларды азғантай студент көтерілді екен деп жаба салмайтыны екібастан белгілі жайт. Әділіне жүгінсек, кампусты жауып тастаған сол студенттер университетті таратып жібергенге соншалықты құлықты да емес-тін. Олардың бар ойы университетті басқару балансын өзгерту, яғни билікті өз қолдарына алу еді. Дәл өзім оған бас қатырып көрмегесін де, олардың ойы іске аспай қалғанына аса қатты қайғырғам жоқ. Қыркүйекте кампусқа барғанымда ол жер қирап жатқан болар деп ойлағам. Сөйтсем, бәрі орнында тұр, бүлінген дәнеңе де жоқ. Кітапханадағы кітаптар да, оқытушылар кеңсесі де, студенттер корпусы да бәз-баяғыдай аман-есен. Таң-тамаша қалдым. Сонда бұлар баррикада жасап, расында не істеген? Полицияның араласуымен дүмпу басылып, сабақ қайта басталғанда, дәрісханаға жұрттан бұрын баяғы сол ереуілшілер келді. Олар түк болмағандай сабақ жазып, қатысушыларды түгендегенде ұялмай-қызармай « мен » деп орнынан атып тұратын. Олардың бұл қылығы ақылыма сыймайтын.
Өйткені ереуіл әлі өз күшінде, ол аяқталды деген шешім әлі айтылмаған. Университет басшылығы арнайы жасақ шақырып, баррикаданы алдырып тастағаны болмаса, ереуіл әлі жалғаса беруге тиіс-тін. Шыны керек, ірі-ірі сөйлеп, ереуілге қарсы студенттерді ( тіпті күмән келтіргендерді де ) жазғырғандар кейін олардың қайсыбірін қудалап бақты да. Осының бәрін көріп-біліп отырып қалай үндемей қаласың? Ереуілді бастап жүрген серке жігіттерге барып едім, олардың бір де бірі « енді неге сабаққа келіп жүрсіңдер? », « ереуілді неге жалғастырмайсыңдар? » деген сұрағыма жауап бере алмай, мұрнының астынан міңгір-міңгір етті де қойды. Расында да не айтуға тиіс еді олар? Сабаққа қатыспағаны үшін сынақ ала алмай қалам деп қорқам деуі керек пе еді? Бәрінен бұрын дәл осы нақұрыстар университетті таратып жібергісі келгенін айтсаңшы! Күлкің келеді. Жел қалай соқса, солай өзгеретін бейшаралар. Осындай нақұрыстар жақсы баға алып, жақсы мансапқа ие болып, өздері сияқты нақұрыстар қоғамын құрып жатқан ит тірлік қой бұл! Біраз уақыт сабақтарға қатысып жүрдім. Бірақ сабаққа қатысушыларды түгендегенде орнымнан тұрмайтынмын. Бұл мағынасыз қылық екенін түсінсем де, өз ойымнан бас тарта алмадым.
Бірге оқитындармен бұрын да араласып жатқаным шамалы еді, енді мүлде оқшауланып алдым. Орнымнан тұрмайтыным біраз адамға ыңғайсыздық тудыратын. Бәрі менімен сөйлесуді қойды. Мен де ешкімге елп ете қойғаным жоқ. Қыркүйектің екінші аптасында университтегі оқудың еш мән-мағынасы жоғына көзім жетті. Бұл кезеңді зерігумен күрес әдістерін меңгеру кезеңі деп қабылдадым. Оқуды тастайын десем, қоғамға қажет болардай қолымда ештеңе жоқ. Сол себепті күн сайын сабағыма барып, дәріс тыңдап, бос уақытымды кітапханада өткізіп, өзіме керек материал жинаумен айналыстым. Қыркүйектің екінші аптасы басталса да, Шабуылшы төбе көрсетпеді. Бұл енді әдеттегіден тыс қана дүние емес, сұмдық оқиғаның нақ өзі еді. Университеттегі сабақ әлдеқашан басталып кеткен. Ал оны құр жіберу, басқа-басқа, дәл Шабуылшыға тән дүние емес-тін. Оның үстелі мен радиосын шаң басып қалды. Пластик стақаны мен тіс щеткасы, шай салатын ыдысы мен шыбын-шіркейлерге арналған спрейі сөреде мұрты бұзылмай тұрды да қойды. Ол жоқта бөлмені өзім тазаладым. Бір жарым жылдан бері тазалыққа үйреніп қалған басым енді оны Шабуылшының көмегінсіз атқара беруге де көндігіп қалған еді.
Күн сайын еден жуып, үш күнде бір терезені тазалап, аптасына бір рет төсек-орнымды күн көзіне шығарып кептіруге дағдыланып қалыппын, Шабуылшы қашан келіп таң-тамаша қылар екен деп оны тосып жүрдім. Бірақ ол сол беті келмеді. Бірде сабақтан келсем, оның заттары ұшты-күйлі жоқ. Есіктегі аты-жөні жазылып тұратын жапсырма да алып тасталған. Жатақхана меңгерушісіне барып, не болғанын сұрадым. Әзірге жалғыз тұра тұр, – деп жауапты қысқа қайырды. Ол кісіден себебін білгім келіп еді, бірақ ештеңе айтпады. Бәрін ашса алақанында, жұмса жұдырығында ұстағысы келетін мұндай адамдар біреуді дүдәмал қылып қойғаннан айызы қа­нады білем. Оның мұзтау бейнеленген суреті қабырғада біраз уақыт ілулі тұрды. Содан бір күні оны жұлып тастадым да, оның орнына Жим Моррисон мен Майлз Дэвистің постерлерін іліп тастадым. Енді бөлме өз бөлмеме ұқсай бастады. Жұмыстан жиған ақшама кішігірім стереоойнатқыш сатып алдым. Кешкі уақытта жалғыз өзім ішетінімді ішіп, музыка тыңдадым. Ара-тұра Шабуылшыны ойлап қойғаныммен, жалғыз тұрған маған әбден жақты. Дүйсенбіде сағат он бір жарымда « Драма тарихы » бойынша Еврипид туралы дәрістен шыққан соң он минуттық жердегі кішігірім мейрамханаға бас сұғып, түскі асқа омлет пен салат жедім.
Бір жақсысы, бұл жерде адам аяғы аз болатын. Студенттердің асханаларына қарағанда қымбаттау, бірақ омлеті дәмді еді. Мейрамхананың иелері мейлінше аз сөйлейтін ерлі-зайыпты кісілер. Олардан бөлек, мұнда бір даяшы қыз қызмет көрсететін. Терезенің қасындағы үстелде тамақ ішіп отырғанмын. Мейрамханаға төрт студент кірді. Екеуі жігіт, екеуі қыз. Төртеуі де сәнді киінген. Кіреберістегі үстелге жайғасқан олар ас мәзірін қолдарына алып, біраз талқылады да, кейін даяшыны шақырып тапсырыс берді. Сол арада қыздардың біреуі маған қарап отырғанын байқап қалдым. Шашы қысқа қиылған, қара көзәйнек таққан оның ақ түсті көйлегі де қысқа-тын. Мүлде танымайтын адам болғандықтан, тамағымды ішіп отыра бердім. Ол орнынан тұрды да, менің үстеліме жақындап келіп: « Сен Уатанабе емессің бе? » деді. Басымды көтеріп, оған көз тоқтатып қарадым. Бірақ қанша қарасам да, есіме түсіре алмадым. Мұндай әдемі қызды бұрын жолықтырған болсам, ұмытпасам керек-ті?! Ал университеттегі атымды білетін студенттер қарасы да сондай көп емес сияқты еді... – Отырсам бола ма? Аң-таң болып, басымды шайқап: – Жоқ, ешкім келмейді. Отыра беріңіз, – дедім.
Ол ағаш орындықты дырылдатып отырып шығарып алды да, көзәйнегін шешпестен, қарсыма отырып, маған тесірейе қарады. Сосын көзін менің тәрелкеме аударды: – Байқаймын, дәмді сияқты. Саңырауқұлақ қосылған омлет пен жасыл бұршақтан жасалған салат. Бүгін тамақ алдырып қойып едік. Есіме түсіре алмай тұрғаным... – Еврипид, – деді ол. Жаңа ғана дәрісте айтқан жоқ па?! Мен оған енді бажайлап қарадым. Ол көзәйнегін шешті. Енді есіме түсті: « Театр тарихы » дәрісіне қатысқан бірінші курс сту­денті. Оны бірден тани алмағаным – шаш үлгісін мүлде басқа қылып өзгертіп жіберіпті. Жазда шашымды бұйралатып едім. Бәрін бүлдіріп алдым. Жаман болғаны сондай – өлуге дайын болдым. Шын айтам. Жағалауда басына балдыр жабысып қалған мәйіттер болады ғой, дәл сондай. Содан ақыры өлуге де дайын екенмін ғой, одан да шашымды бір-ақ сыпырып алып тастайын деп шештім. Бірақ жазда жақсы екен, – деді ол жаңа шығып келе жатқан шашын сипай күліп. Ол бір қырындай бұрылды да, бірнеше секунд сол қалыпта тұрды. Өйткені басыңның пішіні жақсы. Құлағың да үйлесіп тұр.
Шашымды алдырып тастасам, онда тұрған не бар екен? Бірақ бір де бір жігіт мұндайды ұнатпайды. Бар айтатыны – « түрмеден шыққанбысың, немене? ». Осы жігіттерге неге шашы ұзын қыздар ғана ұнайтынын ұқпай-ақ қойдым. Бұл деген барып тұрған фашизм ғой! Шашы ұзын қыздардың бәрі бірдей әдепті, нәзік һәм биязы деген түсінік қайдан шыққан? Өз басым, кем дегенде, шашы ұзын екі жүз елу жынды қызды білемін. Құдай біледі. Бұл шын айтылған сөз еді. Шашы ұзын кезінде ол әдеттегі жақсы қыздардың бірі болатын. Ал қазір алдымда қаны бетіне жүгіріп, жігері асып-төгілген уыздай жастық отыр. Дәл осы күйінде көктеммен бірге оянған дегбірсіз құс баласына ұқсап көрінді. Оның көзі өз алдына бөлек өмір сүретін ағза іспетті бірде күліп, бірде түңіліп, бірде таңғалып, бірде жабырқап сан түрлі күйге бөленді. Көптен бері мұншалықты ойнақы жүз, мұншалықты ширақ болмыс иесін көрмегендіктен, оған қызыға қарап отыра бердім. Аузым салат жеуден босамай, басымды изедім. Ол көзәйнегін тақты да, қайтадан маған қарады. Жұрттың арасында тыр жалаңаш қалғандай күй кештім. Ол менің тамақ жегенімді қызық көріп қарап отырды.
Тамақ ішуге бөгет жасап отырсам, айт. Уатанабе деген сен емеспісің? Уатанабе Торю? Ол күннен қорғайтын көзәйнегін шешіп, үстелдің үстіне қойды да, маған хайуанаттар бағындағы торда тұрған сирек кездесетін бір аң көргендей қарады. Сондай салқынқандылықпен, шегелеп. Қарапайым біреумін. Ешкімнен артықшылығым жоқ. Манағы әйел маған кофе әкеліп берді. Мен қантсыз, сүтсіз кофені ұрттап қана отырдым. Тәттіні жақсы көрмеймін, бары сол. Көрпе-жастығым мен рюкзагымды алып дала кезіп жүрдім. Дұрыс түсінбедің, білем. Артынып-тартынып алған, жақ жүні үрпиіп кеткен жігітте ненің романтикасы? Кім көрінгенмен дос бол­ғым келмейді, бары сол. Дос болсаң, ертең одан көңілің қалады. Құлақтығының бір ұшын аузына салып, көзәйнегін төңкере қараған ол: – « Жалғыздықты кім жақсы көрсін?! Барымды киіп жүре берем. Қабырғаға сылақ жүргізгендей теп-тегіс, әдемі. Саған мұндайды біреу айтты ма? Қызық ә? Құдды бір қарғыс атқан адам сияқтымын. Ал әпкемнің аты – Момоко ( жапонша – « шабдалы », « бозқызғылт түс » – ред. ). Яғни қызғылт шырайлы қыз. Сол түсті киюге ғана туғандай.
Бұл енді барып тұрған әділетсіздік емей немене? Осы кезде Мидоридің тамағы келді де, жолақ пенжек киген бозбала оны тамаққа шақырды. Мидори бұрылып, естідім деген ишара жасады. Сосын маған қарап: – Сен осы лекция жазасың ба? Екі бірдей сабаққа қатысқан жоқпын. Оның үстіне ана топта ешкімді жөндеп танымаймын да. Сосын онда түртіп қойған қандай да бір қажетім бар-жоғын тексердім де, Мидориге ұсындым. Бүрсігүні болатын дәріске барасың ғой, ә? Саған дәптеріңді қайтып беріп, түстік ас әперемін. Тамақты жалғыз ішпесең, ас батпай қалмайтын шығар, ә? Бірақ бір конспектіге бола оған несіне әуре боласың?! Сені құр қол жібере алмаймын. Сен оны бір жерге түртіп қоймадың ба? Ұмытып кетпесең болды, әйтеуір. Бүрсігүні. Сағат он екіде, осы жерде. Мидори. Осы кезде есік жақтағы үстелден « Мидори, тамағың суып қалды » деген дауыс шықты. Оған селт етпеген ол: – Бұрыннан осылай сөйлейсің бе? Соған кім мән беріпті?! Мидори бір сәт ойланып қалғандай болды. Сосын жымиды да, орнынан тұрып, өз үстеліне қарай кетіп қалды.
Олар отырған үстелдің тұсынан өтіп бара жатқанымда, Мидори қолын бұлғады. Өзге үшеуі маған көзінің қиығымен қарады да қойды. Сәрсенбі күні түсте Мидори мейрамханада төбе көрсете қойған жоқ. Әуелде сыра ішіп тоса тұрам деп ойлағанмын. Бірақ мей­рамханада кісі қарасы көбейе бастаған соң, түскі ас алдырдым да, оны жалғыз отырып тауыстым. Сағат 12.35 болды, бірақ Мидори келе қоймады. Ақшамды төлеп, мейрамханадан шықтым да, көшенің қарсы бетіндегі кішігірім ғибадатханаға өттім. Ондағы ойым тас баспалдаққа отырып басымды сергітіп, Мидориді тоса тұру еді. Оны сағат бірге дейін тостым да, келмеген соң кітапханаға барып, сағат екіде неміс тілінен семинарға кірдім. Сабақтан шыққан соң оқу бөліміне бас сұғып, « Театр тарихы » пәні бойынша студенттердің қатысу журналынан Мидоридің аты-жөнін іздедім. Онда Мидори есімді студент біреу-ақ болып шықты: Мидори Кобаяши. Сосын 1969 жылы оқуға түскен студенттердің картотекасынан Мидори Кобаяшидің телефон нөмірі мен тұрғылықты мекенжайын тауып алдым. Қаланың солтүстік-батыс шетіндегі Тошима ауданында тұратын болып шықты. Телефон соғатын жер тауып, оған қоңырау шалдым. Ер адамның дауысы « Кобаяши кітап дүкені тыңдап тұр » деді. Кешіріңіз, маған Мидори керек еді.
Кім екен оны сұрап тұрған? Аты-жөнімді айтпастан, « рахмет » дедім де, телефонды қоя салдым. Ауруханада дей ме? Жараланды ма, жоқ болмаса ауырып қалды ма – оған не болды екен? Бірақ ер адамның даусында анау айтқандай мазасыздық жоқ сияқты көрінді. Кітапты оқып болған соң, оны апарып бермекке бөлмесіне бардым. Нагасауа кешкі асқа шыққалы жатыр екен, мен де оған ілесе кеттім. Тамызда Сыртқы істер министрлігі жоғарғы деңгей емтиханының екінші кезеңі өткен-тұғын. Топ болып талқылау баяғы, әңгімелесу... қыздың көңілін аулағандай дүние ғой сол. Қорытындысы қашан енді? Өтіп жатсам, жақсылап мейрамханаға отырғызам ғой өзіңді. Тапсырып жатқандардың бәрі сен сияқты ақылды ма? Өңшең топас біреулер. Топас болмаса, жынды болады міндетті түрде. Есіңде болсын, шенеунік болатындардың тоқсан бес пайызы азғындардан тұрады. Қалжыңдап тұр деп ойлама. Олар дұрыстап оқи да алмайды ғой. Бірақ, ең негізгісі, өз қабілетімді сынап көргім келеді. Сынағанда да ең жоғары деңгейде, яғни мемлекеттік масштабта байқап көргім келеді. Осынау алып бюрократтық жүйеде қаншалықты өзімді көрсете алатынымды білген қызық. Түсіндіре алдым ба? Билік пен ақшаға түкіргенім бар. Құдайақы.
Көкірегін керген өзімшіл біреу сияқты шығармын, бірақ өз орнымды білемін. Керек десең, әділ де, риясыз да бола аламын. Бұл жерде маған қызық болып тұрғаны – осы бір үлкен әрі қатыгез әлемде мен не істей алады екем деген ой. Бұл өмірге идеал адамдардың түкке де қажеті жоқ. Өмірге керегі – дұрыс іс-әрекет. Саған ұқсап Токио университетіне түсіп, қалаған қызыммен қалаған уақытымда жатып, шешендігіммен жұрттың бәрін аузыма қаратып, қаймана жұрттың көзайымы болып жүрген жоқпын. Әрі-беріден соң жүретін қызым да жоқ. Оқып жатқан оқуым – біреу біліп, біреу білмейтін жекеменшік университеттің әдебиет бакалавры. Сенің өміріңді ұнатқан, ұнатпағаннан маған келіп-кетер бірдеңе бар ма? Маған, әрі-беріден соң, Токио университетінің де, Сыртқы істер министрлігінің де еш қызығы жоқ. Мен саған қызықсам, бір-ақ нәрсеге қызығам, ол – сенің жан адамда жоқ Хацумиің. Нагасауа біраз уақыт үн-түнсіз тамақ ішіп отыра берді. Тамағын ішіп болғаннан кейін ол: – Былай ғой, Уатанабе, – деді. Не нәрсе екенін білмеймін, бірақ байланыстыратын бірдеңе бар әйтеуір... – Диккенске ұқсап кеттің, – дедім күліп.
Тамақтан кейін сыртқа шығып, жақын жердегі барға кірдік. Ішетінімізді ішіп, ол жерде кешкі тоғызға дейін отырдық. Расында да қызық боп тұр маған. Мен күлген жоқпын. Бірақ отырған жерімде шалқамнан түсе жаздағаным рас. Оның қандай да бір анықтауышы бар ма өзі? Сосын екеуіміздің атымыздан есеп айырысты. Мидори одан кейінгі аптадағы дәріске де келмеді. Аудиторияны бір шолып шығып, оның жоқ екеніне көзім жеткен соң, алдыңғы қатардағы әдеттегі орныма жайғасып, сабақ басталғанша Наокоға хат жазып тастайын деп ойладым. Оған жазғы саяхат кезінде жүрген жолдар, көрген қалалар мен кездескен адамдар турасында жаздым. Әр түн сені ойладым. Сенің орныңды қасымда жоқ кезде анығырак, сезіндім. Университеттегі сабақтар қызықсыз, бірақ өз-өзімді қолға алу үшін дәрістен қалмай, үй тапсырмасын толық орындап жүрмін. Сен жоқ жерде бәрі де мағынасыз сияқты. Өзіңмен жолығып, асықпай отырып әңгімелескім келеді. Мүмкіндік болса, шипажайға соғып, жаныңда бірер сағат болсам деймін. Баяғыдасыдай екеуіміз қатар жүріп серуендесек деймін. Қысқа болса да, осы хатыма жауап жазшы. Еш ренжімеймін. Хатымды аяқтадым да, конвертке төрт парақ қағазды салып, оған Наоконың ата-анасы тұратын мекенжайды жаздым.
Бұл кезде дәрісханаға лектор да кіріп, маңдайының терін сүртіп, қатысушыларды түгендеуге кіріскен. Бойы қысқа, қабағы қату бұл кісі үнемі темір таяққа сүйеніп жүретін. Оның жүргізген дәрісі анау айтқандай қызық болмаса да, тыңғылықты дайындалып келетіндіктен, тыңдауға тұратын. Күн ыстығын тілге тиек етіп, Еврипидтегі « машинадан шыққан құдайдың » рөлі туралы әңгіме өрбітіп кетті. Сосын ол Еврипидтің « құдайлары » Эсхил мен Софоклдің « құдайларынан » несімен ерекше екеніне тоқталды. Сабақ басталғанына шамамен он бес минут өткенде есік ашылып, дәрісханаға Мидори кіріп келді. Үстінде қаракөк футболка, ақшыл сары түсті шалбар мен әдетте тағып жүретін көзәйнегі бар. Оқытушыға кешірім сұрағандай қипақтай жымиды да, қасыма келіп отырды. Сосын иығына асқан сөмкесінен дәптерімді алып берді. Дәптердің ішінен « Сәрсенбіде келе алмағаныма кешір. Маған реніштісің бе? » деп жазылған қағаз шықты. Дәрістің шамамен жартысы өтіп, оқытушы тақтада грек театры сахнасының нобайын сызып көрсетіп жатқан кезде есік ашылып, дәрісханаға басына каска киген екі студент кіріп келді. Комедия театрының әртістеріне келеді екен: бірі бойы ұзын, арықша келген аққұба, екіншісі тәпелтек бойлы, домаланған қараторы бала.
Тәпелтектің ұзын сақалы өзіне тіпті де жараспайды. Ұзынтұра қолына саяси үгіт-насихат үнпарақтарын ұстап алған. Қысқа бой­лы бала профессорға жақындап, дәрістің екінші жартысында өзі мұнда саяси жарыссөз өткізбегін айтты. Сөзінің арасында « мына заманда грек трагедиясынан да маңызды проблемалар жетіп артылады » дегенді қосып қойды. Оның сөзі өтініштен гөрі мәлімдемеге көбірек келетін. Профессор мырза оның бұл сөзіне: – Қазір де грек трагедиясынан маңызды проблема бар екеніне күмәнім бар. Бірақ мені тыңдағалы тұрған сендер жоқсыңдар. Сондықтан білгендеріңді істеңдер, – деп жауап қайырды да, мінбеден түсіп, қолына таяғын ұстап, дәрісханадан шығып кетті. Ұзынтұра қолындағы қағаздарын таратып жатқан тұста жаңағы домаланған қара мінбеге шығып алып, сөйлей бастады. Үнпарақтардың тілі барынша ықшам және барынша қарадүрсін еді: « УНИВЕРСИТЕТ БАСШЫЛЫҒЫНЫҢ САЙҚЫМАЗАҚ САЙЛАУЫН ЖОЯЙЫҚ! », « ЖАҢА ЕРЕУІЛГЕ БІРІГЕ ЖҰМЫЛАЙЫҚ! », « ИМПЕРИЯЛЫҚ ОҚУ-ИНДУСТРИЯЛЫК КЕШЕННІҢ КҮЛІН КӨККЕ ҰШЫРАЙЫҚ! ». Бұлардың ойына ешқандай қарсылығым жоқ, бірақ ұран әлсіз жазылған еді. Өз басым аталған ұрандардан адамның ерік-жігерін жанып, сенімін оятардай серпінді сөз көргенім жоқ. Домалақ қараның да сөзі өтімді шықпады, баяғы ескі әңгімелер сол.
Ақиқатын айтқанда, бұл тобырдың негізгі жауы МЕМЛЕКЕТТІК БИЛІК емес, ОЙ-ӨРІСТІҢ ТАРЛЫҒЫ еді. Бас изеп, орнымнан тұрдым да, екеуіміз есікке беттедік. Осы сәтте домалақ қара маған қарата бірдеңе айтып қалды, бірақ оны естігем жоқ. Ал Мидори болса оған қолын бұлғап, « кездескенше » деген ишара білдіріп жатты. Олай болса, сені қазір бір жерге алып барайын. Біраз қашықтау жер. Ешқайда асығыс емес шығарсың? Мидори мені автобусқа отырғызды да, екеуіміз сонымен Йоцуяға дейін бардық. Бекеттің арт жағындағы заманауи ғимаратта тамақты арнайы қорапқа салып береді екен. Отыра салысымен бізге кеспе мен төртбұрыш қызыл қорапқа салынған бүгінгі мәзірді әкелді. Автобуспен келсе келетіндей-ақ жер екен. Бұл жерге оқушы кезімнен келемін. Мектебіміз осы арадан қашық емес. Бірақ мектептегі тәртіптің қаттылығы сонша – біз бұл жерге тығылып келіп, тығылып кететінбіз. Мұғалімдердің бірі бұл жерден көріп қойса, мектептен шығарып жіберуге дейін баратын. Көзәйнегін шешкен кезде Мидорудің көзі біртүрлі кіртиіп тұрғандай көрінді. Ол сол қолындағы білезігін жөндеп тақты да, шынашағымен көзінің қиығын сүртті. Алаң болма, бәрі дұрыс, – деді ол. Бір маңызды шаруалар шығып, жете алмай қалдым.
Оның үстіне тура таңертең айтты да, қайтерімді білмей қалдым. Мейрамханаға хабарласайын десем, оның атын да есіме түсіре алмадым. Сенің нөміріңді болса да білмеймін. Ұзақ күттің бе? Қалай болғанда да қолы бос адаммын ғой. Ұйқыңды қандырып алуға саған да берер едім. Мидори жағын таянып маған қарап күлді: – Не деген жақсы адамсың сен. Уақыт өлтіру керек маған, бар болғаны сол. Айтқандай, сол күні саған қоңырау шалғанмын. Біреу сені ауруханада деді. Тыныштық па, не болды? Онда тұрған не бар екен? Ол бір-екі мәрте басын изеді де, қайтадан білезігімен әуре болып кетті. Сенің нөміріңді де біліп алсам болады екен онда. Ал аурухана жайын тағы бірде айтармын. Қазір оны айтып отыруға көңіл хошым жоқ, ренжіме. Қазымырланып кетсем, айыптымын. Бүгін ит сілікпем шығып тұр тек. Одан да екеуіміз жүріп қайтайықшы. Йоцуя бекетінен жаяу жүріп отырып оның мектебіне бардық. Бекеттен өткенде Наоко екеуіміз серуендеп жүрген күндер еріксіз есіме түсті. Бәрі дәл осы жерден басталып еді. Мамырдың сол бір жексенбісінде Наокомен электр пойызда ұшырасып қалмағанымда, өмірім қазіргіден әлдеқайда басқаша болар еді деп ойладым.
Сосын ойым қайта өзгеріп шыға келді: жоқ, біз кездеспей қалғандай жағдайда да өмірім басқаша болуы мүмкін емес еді-міс. Құдай біздің мандайымызға кездесуді жазып қойған. Дәл сол жерде, дәл сол күні болмаса да, басқа жерде, басқа күні бәрібір кездесер едік. Бұлай ойлауға ешқандай негіз жоқ еді, бұл енді сезімнің әлегі болатын. Мидори екеуіміз саябақтағы орындыққа жайғасып алып, оның оқыған мектебіне қарадық. Мектептің қабырғасын шырмауық көмкеріп, шатырдың төбесіне көгершіндер қонақтап алыпты. Ескі болғанымен, өзіндік бет-бейнесі бар әдемі ғимарат екен. Есік алдында алып емен ағашы өсіп тұр, соның маңындағы бір тұстан көкке аппақ түтін көтеріліп жатыр. Жазғы күннің сәулесінен ол түтін сондай жұмсақ әрі жеңіл көрінді. Рас айтасың ба? Тазалыққа қарайтын бір қартаң кісі бар. Сол кісі жиналған заттарды далаға алып шығып, бәрін қоқыс өртейтін ыдысқа салып жағады. Мынау – соның түтіні. Өзің елестетші, шамамен алғанда мың қыз оқитын мектеп. Ондағы 900 қыз бойжеткен деп есептесек, соның бестен біріне етеккір уақыты бірге келсе, қанша болады? Енді сен сол 180 қыздан жиналатын төсемені ойла. Бірақ есепке жоқпын.
Осынша дүниені жинап, оны жағып отыру дегенді елестетші өзің. Мидори екеуіміз біраз уақытқа дейін түтінді бақылап отырдық. Балалық шақты балаша, бойжеткен шақты құлдыраңдаған қызша өткізгенге не жетсін?! Бірақ ата-анама осы жер қолай көрінді. Осында оқисың деп табандап тұрып алды. Бастауышты жақсы бітірген баланы мықты мектепке ала жүгіретін әдет қой баяғы. Мұғалімің болса « мұндай бағасы бар ол сол жерде оқуға лайық » деп отқа май құя түседі. Қысқасы, алты жылымды осы мектепте өткіздім. Бірақ оны сол беті жақсы көре алмай кеттім. Бар ойым « осы жерден тезірек кетсем екен » болды. Бірақ бұл мектепте бір де бір рет сабаққа кешігіп я болмаса бір де бір рет сабақтан қалып көрмеппін. Бұл жерді соншалықты жек көрдім. Неге деймісің? Сабақтан қалмаған себебім де сол. Өзімді оған таптатқым келмеді. Бір жол әлсіздік танытсам біттім деп ойладым. Ондай жағдайда бойымды тіктей алмай қалам ба деп қорықтым. Қызуым көтеріліп тұрса да, ілбіп отырып сабаққа баратынмын. Мұғалима « ауырып тұрсың ба? » десе, « жоқ » дейтінмін.
Тәртібім мен ұқыптылығымды ескерген олар маған мақтау қағаз беріп, француз тілінің сөздігін сыйлады. Оқуға түскенде неміс тілін таңдап алғаным – сол. Осыдан кейін бұл мектепке қалай риза боласың? Әдеттегі орта мектепте оқыдым. Қандай екеніне бас қатырып та көрмеппін. Тәрбиесінде де, білімінде де мін жоқ мың қыз. Бай-бағланның қыздары. Өмірдің мәні байлық деп қана ұғатын қыздар. Мұнда оқу ақысы өте қымбат, үнемі қайырымдылыққа ақша жинайды, ұйымдастыратын саяхаттары да арзан емес. Мысалы, Киотоға бара қалсақ, міндетті түрде қымбат қонақүй жалдап, шай беру рәсімін айрықша салтанатпен өткізетін. Ол аз десең, біздің мектептің оқушылары жылына бір мәрте Токиодағы ең әйдік мейрамханалардың бірінде үстелде отыру мәнерін үйренетін. Менімен қатар оқитын 160 қыздың ішінде орта деңгейлі саналатын Тошимада жалғыз мен-ақ тұратынмын. Бірде кім қайда тұратынын білгім кеп сынып журналын әдейі ақтарғаным бар. Сыныптастарымның бәрі бірдей қымбат аудандарда тұратынына сонда көзім жетті. Өтірік айтам, араларында Чибада тұратын бір қыз бар болып шықты. Онымен дос болып кеттім. Ол шынымен де жақсы қыз еді. Ол мені қонаққа шақырғанда үйінің алыстығына кешірім сұрайтын. Онда барғанда ауызым ашылып қалды: ауласы сондай кең.
Бәрін айналып шығамыз дегенше он бес минут уақытың кетеді. Үлкен бағы және тұрқы кішігірім көліктей, ет қана жейтін үлкен екі иті бар екен. Десе де, сол қыз Чибада тұратынына бола мектепте қуыстанып жүретін. Ал сол қызды сабақтан кешігердей болса, жеке жүргізушісі мектепке « мерседеспен » әкеп тастайды дегенге кім сенеді?! Жүргізуші болғанда да анау-мынау емес, « Жасыл бөгелек » фильміндегідей басында фуражка, қолында ақ қолғабы бар жүргізуші. Сөйтіп жүрсе де, бүгежектейтін сол қыз. Осыған нанасың ба? Мен басымды изедім. Ол аздай, « ата-анасының қызметі » деген жерде « кітап дүкенінің иесі » деп тұратын. Сыныптағылардың бәрі мұны бір керемет көретін. Маған: « Күшті ғой, қалаған кітабыңды оқисың » дейтін. Кітап дүкені дегенде олардың көз алдына « Кинокуния » ( Токиодағы ірі кітап дүкені ) сияқты ірі дүкендер елестейтін болуы керек. Сықырлап ашылатын есігінен кіріп келсең, көз алдыңда қатар-қатар журналдар тұрады. Ең өтімді тауар – айқара ашылатын қосымша парақтарында соңғы секс позалары бейнеленетін жылтыр мұқабалы әйелдер журналы баяғы.
Сол маңда тұратын үйдегі әйелдер оны үтір-нүктесіне дейін қалдырмай оқып алып, сосын кешке жақын жұмыстан келетін күйеуін мазалайтын. Ондай кезде олардың басында не тұтанбайды десеңші! Сонда күні бойы олар тек соны ойлап жүретін болып тұр ма? Одан кейінгі көп сатылатыны – Sunday және Jump сияқты комикстар. Сосын – апталықтар. Аты кітап дүкені болғанымен, іші толған журнал еді. Бір азғантай кітаптардың дені детективтер, қарақшылар мен романтикалық сарындағы кітаптар болатын. Бары осы. Қалғаны – « Го ойынының ережелері », « Бонсай өсіру жолдары », « Тойдағы тілектер », « Төсек қатынасының қыр-сыры », « Темекіні қайтіп қоямыз? » сияқты анықтамалық кітаптар болатын. Бұдан бөлек кеңсе заттарын да сататынбыз. Кассаның жанында үнемі қалам-қағаз бен қарындаштар жататын. Ол жерден « Соғыс пен бейбітшілікті », Кэнзабуро Оэ мен Сэлинжерді емге таппайсың. Балалар маған қызыға қарайтындай не бар, ал, осында? Айтшы өзің... – Елестетіп көрдім. Сатып алушылардың дені – айналадағы көршілер. Жылдар бойы келетіндер бар. Керек болса, үйіне де жеткізіп береміз. Жаман емес, төрт адамнан тұратын отбасын асырауға жетіп жатыр.
Қарызымыз жоқ, үйдегі екі қыз да оқуын оқып жатыр. Бірақ, шыны керек, артық-ауыс та ештеңе ала алмаймыз. Сол себепті де мені бұл мектепке бермей-ақ қоюы керек еді. Бұл жерде жаныңды ауыртқаннан өзге ештеңе таппайсың. Мектеп қосымша ақша сұраған сайын әкем маған бұрқылдап қалатын. Кезекті экскурсия кезінде балалармен бірге қымбат бір жерден тамақтана қалсам, әке-шешемнің ақшасын ойлап жүрегім ұшып кететін. Қорлық қой бұлай өмір сүру деген. Сенің ата-анаң бақуатты адамдар ма? Баласын Токиодағы жекеменшік университетте оқыту оларға оңай емес, әрине. Бірақ мен үйдегі жалғыз бала болғандықтан, олар оны көтереді. Оқу ақысынан бөлек көп ақша бере қоймайды. Қосымша жұмыс істейтінім сол. Кішігірім ауласы бар қарапайым үйде тұрамыз. Аптасына үш түн кезекші боламын. Жұмысым оңай. Тауарларға бас-көз болам, бары сол. Олай деп ойламаппын, – деді Мидори. Ақшадан тарыққан кезім болған емес. Дегенмен көпшілік сияқты ақшам көп деп те айтпас едім. Бар түйткіл де сол еді және, – деді Мидори қолын тізесіне қойып. Мысалы, бір сыныптасымды бірдеңе істеуге шақырсам, ол « кешір, ақшам жоқ » дейді.
Ал дәл сол жағдай менің басыма келсе, олай дей алмас едім. Мен ақшам жоқ десем, шынымен ақшам болмағаны. Өкінішті-ақ әрине, бірақ қайтесің? Бұл бір әдемі қыздың « бүгін түрім жаман боп тұр, сондықтан бармаймын » дегені сияқты жағдай. Дәл осы сылтауды түрі оңбай қалған бір қыз айтсыншы, әбден келеке қылар еді. Менің көрген өмірім осындай еді. Одан бері де алты жылдан асып барады. Сенемісің, осы университетке түскенде қарапайым балаларды көріп әбден қуандым. Мидори болар-болмас жымиды да, алақанымен қысқа шашын түзеп қойды. Карталармен бірге жүретін кішкентай қосымшаларды білеуін шығарсың – айналасында не бар, халқының саны, көрнекі жерлер сияқты мәлімет жазылатын. Мына жерде мынадай жалғыз аяқ жол бар, аңыз бойынша бұл жердің тарихы мынадай, бұл жерде мынадай айрықша гүл өседі немесе бұл жерде сирек кездесетін бәлен дейтін құс бар дейтін. Сондай мәліметтер жазам. Оп-оңай! Уақыт шығындап әуре болмайсың. Кітапханаға барасың да, жазатыныңды бір күнде жазып тастайсың. Ретін таба білсең болды, жұмыс өз-өзінен келе береді. Карта дайындайтын мекемедегі редактор сені бір керемет жазғыш санап, тапсырысты үйіп-төгеді келіп.
Айрықша бірдеңе ойлап табудың қажеті жоқ, айтып отырмын ғой, болмашы ғана деталь. Мысалы, « Олар бұл жерге бөгет жасау үшін тұтас елді-мекенді су астында қалдыруға мәжбүр болды. Бірақ көктем сайын теріскейден қайтқан құстар осы көлді айнала ұшып жүріп алады » десең жетіп жатыр. Суреттеу де, сезім де – ішінде бәрі бар. Олар да риза, сен де риза дегендей. Мұны көп адам ойлап жарытпайды. Ал мен бұдан әжептәуір ақша жасаймын. Ал тіпті болмай бара жатса, ренжітпейтіндей бірдеңе ой­лап табасың. Осы жерден тоқтайық, – деді сосын қуланып. Мидори менің жатақханадағы өмірім жайлы білгісі келетінін айтты. Оған ту көтеру және Шабуылшының таңғы жаттығуы жай­лы әдеттегі оқиғаларды әңгімелеп бердім. Жұрттың бәрін күлдіретін Шабуылшы туралы әңгімелер Мидориді де әбден күлкіге қарық қылды. Әңгіменің әсері болды ма, Мидори енді жатақханамды көруге әуес болды. Жататын қызы бар жігіттерді айтып тұрмын. Кэйо университетінде оқитын көршім үнемі қызбен кездесуге барар кезде соны істейді. Өзінің айтуынша, содан жаны жай табатын сияқты. Қанша айтқанмен, біз қыздар мектебінде оқыдық қой. Сол күні боссың ба? Кешкі алтыда жұмысым басталады. Дүкенде боламын.
Ол күні дүкен жұмыс істемейді, бірақ маңызды қоңырауларға жауап беру үшін сонда отырамын. Тек тамақ ішпей кел. Саған тамақ пісіріп қоямын. Жарай ма? Дәптердің бір парағын жыртып алып Мидори баратын жолды тәптіштеп түсірді де, үйінің орнына үлкен айқыш қойды. Бәрі үлкен әріптермен жазылған. Он екіден қалма. Тамақты сол уақытқа пісіріп қоямын. Оған рахмет айтып, берген сызбаны қалтама салып қойдым. Маған сағат екіде неміс тілі сабағы басталатын. Мидори де « бара­тын жерім бар » деп Йоцуя бекетіне асыға жөнелді. Жексенбіде сағат тоғызда тұрып, қырынып, кір-қоңымды жуып, оны шатырға шығып жайдым. Жаз айының соңғы жаймашуақ күндерінің бірі еді. Осы маңда тұратын кішкентай балалар аулада секіріп-қонған мың-сан қызыл шегірткені қуалап жүр. Жел болмағасын тұғырдың басындағы ту да көңілсіз салбырап тұр. Әзір ғана үтіктеген жейдемді киіп бекетке беттедім. Студенттер қалашығының маңында жексенбі күні таңертең өлі тыныштық орнайтын: көшеде қыбыр еткен жан жоқ, дүкендердің басым көбі жабық. Арагідік шығып қалатын дыбыстар құлаққа ап-анық боп естілер еді. Ағаш табанды сабо киген қыз көшені тарп-тарп басып өтіп бара жатыр.
Теміржол депосының маңына жиылып алған төрт-бес бала бос қалбырларға тас атып отыр. Ашық тұрған гүл сататын дүкендердің біріне кіріп, нарцисс алдым. Жаз біткенде нарцисс сатып алған біртүрлі, әрине. Бірақ маған осы гүл айрықша ұнайтын. Электр пойызда үш кейуанадан өзге адам жоқ екен. Олар вагонға кіргеннен біресе маған, біресе гүліме қарады да отырды. Біреуі маған қарап жымиды. Мен де езу тарттым да қойдым. Сосын артқы қатарға отырып алып, терезедегі бірінен кейін бірі өтіп жатқан ескі үйлерге көз сүздім. Электр пойыз олардың шатырына тиер-тимес жерден өтіп келе жатыр. Бір үйдің кір жаятын алаңқайында қызанақ өсірілген он құмыра тіз қатар тұра қалыпты. Оның қасында күнге қыздырынып дәу қара мысық жатыр. Екінші үйдің ауласындағы кішкентай қыз сабынның суынан көпіршік үрлеп шығарып жатыр. Бір тұстан Аюми Ишида салған ән естілсе, енді бір жерден карридің иісі мұрныма келді. Электр пойыздың иір-иір жолы тығыз орналасқан үйлердің арасына сұғына еніп барады. Жол бойындағы аялдамалардан мінген жолаушылардың қарасы көбейе бастаса да, бір-біріне қарап алған үш кемпірдің әңгімесі таусылып болмады. Оцука бекетінің маңынан түсіп, Мидори сызып берген қағаз бойынша бір даңғылға түсіп алдым.
Жол бойындағы дүкен атаулының бәрі шаруасы шатқаяқтаған дүкендердей көрінді. Олардың интерьері сондай көңілсіз, жазуы әбден оңып кеткен еді. Ғимараттардың сәулетіне қарап-ақ бұл көшелер соғыс кезінде бомбалаудан аман қалған ескі орамдар екенін білуге болатын. Толық қайта жаңартылған кейбірі болмаса, қайта жөндеуден өткен ғимараттардың көбінің кейпі бұрынғыдан да ұсқынсыз болып кеткен. Көлік кептелісі, лас ауа мен қымбат пәтерақыға разы емес жергілікті тұрғындардың дені қала сыртына кетіп, мұнда негізінен арзан пәтерлер мен кеңселер ғана қалған. Олардың қатарында сатылмай тұрған дүкендер мен көшіп-қонуға ықылассыз бірен-саран адам тағы бар. Мұндағы кез келген дүние газ бен түтінге әбден ысталып, қап-қара болып кеткендей көрінеді. Он минут жүрген соң жанармай бекетіне жетіп оңға бұрылдым да, қатар-қатар тұрған дүкендердің алдынан шықтым. Дүкендердің орта тұсындағы « Кобаяши кітап дүкені » деген үлкен жазу көзге бірден түседі. Дүкен расында да үлкен емес екен. Бірақ ол мен ойлағандай кішкентай да болмай шықты. Кішкентай күнімде балаларға арналған комикс сатып алуға баратын дүкендей кәдімгі дүкен. Дүкенге жақындағанда бойымда сол бір күнге деген сағыныш сезімі пайда болды.
Маңдай беттегі терезені тұтас жауып тұрған айналмалы ме­талл пердешеде « Буншюн » апталығы бейсенбі күндері сатылады » деген хабарлама жазылған. Сағат 12-ге дейін әлі он бес минут уақыт бар еді. Қолымдағы шоқ гүлге қарап әрі-бері жүріп, босқа уақыт өлтірмей-ақ қояйын деп шештім. Сосын қоңыраудың түймешесін басып, екі-үш қадам шегініп тұрдым. Он бес секундтай уақыт өтсе де, жауап болмады. Қоңырауды қайта басарымды я баспасымды білмей әрі-сәрі күйде тұрғанымда, жоғарғы жақтан терезе ашылғанын естідім. Мидори терезеден басын қылтитып, қолын бұлғады. Ештеңе етпей ме? Тамақ істеп жатырмын. Ол терезені қайтадан жауып алды. Пердешені көтергенім сол еді, ол шықырлап кетті. Сәл еңкейіп астынан өттім де, оны қайта түсіре салдым. Дүкеннің іші тас қараңғы екен. Буылып-түйіліп тұрған бума-бума журналдарға сүрініп-қабынып жүріп, еденнің көтерілетін тұсын тапқандай болдым-ау. Аяқкиімімді сол жерге тастап, қонақ бөлмеге кірдім. Бөлменің іші күңгірт әрі көңілсіздеу екен. Ескі поляк фильмдеріндегідей күн сәулесі түсетін терезесі бар кішігірім бөлмеде диван мен екі кресло тұр. Сол жақта қойма іспетті қуыс пен жуынатын бөлменің есігі көрінеді. Оң жақтағы тік баспалдақпен абайлап басып екінші қабатқа шықтым.
Бұл жер бірінші қабатқа қарағанда әлдеқайда жарық екен. Баспалдақпен шыға салғандағы оң жақтағы бөлме асүй сияқты. Ac пісіретін бөлме соның арғы қуысында орналасқан. Үйдің өң басы ескі болғанымен, асүй кейін жаңартылғандай көрінді. Ыдыс-аяқ жуатын тоспа, кран, шкафтардың бәрі жарқырап тұр. Мидори тамақпен әуре болып жатыр. Отта тұрған кәстрөл бүлкілдеп қайнап, бөлмеден қуырылған балықтың иісі шығады. Сырамды алып, үстелге жайғастым. Сыра мұздай екен, тіпті жарты жыл мұздатқышта жатқан ба деп қалдым. Үстел үстінде ақ түсті күлсалғыш пен соя тұздығы құйылған ыдыс тұр, бірер газет жатыр. Ашық тұрған блокнотта беймәлім бір телефон нөмірі мен дүкеннің есеп-қисабы жазылған жазулар көрінеді. Күте тұрасың ғой, иә? Тамақ мол. Мен сырамды сіміріп, теріс қарап тұрған Мидориға көз салдым. Шапшаң әрі епті қимылдайтын ол бір мезетте төрт бірдей тамақ пісіріп жатыр еді. Біресе қайнап жатқан сұйық тамақтың дәмін білсе, келер сәтте бірдеңе турап, енді бірде тоңазытқыштан әлденені ала салып, оны тамаққа қосып, іле-шала босаған ыдысты жуып жатыр. Артынан қарағанда ол біресе қоңырау шылдырлатып, біресе тақтай ұрып, енді бірде мүйіздерді бір-біріне соққылап тұрған үндінің даңғырашысына ұқсайтын.
Қимылында артық бір қозғалыс жоқ, бәрі үйлесімді көрінеді. Үстіне көк джинсы мен қаракөк футболка киіпті. Футболкасының артын Apple Records деген жазу тұтас көмкеріп тұр. Мидоридің мықыны әдемі еді. Әдетте қыз балаларда бақылауға көнбей кететін дене мүшесінің пішінін қалай сақтап қалғанына таңым бар. Сол себепті де киген джинсиы өзіне әдемі тұратын. Терезеден түсіп тұрған жарық сәуле оның дене бітімін соншалықты анық көрсетпейтін. Енді тоңазытқышта бар азық-түлікпен құрап жатырмын. Солай. Оның үстіне, Кобаяши әулеті келген қонақты риза қылмай жібермейді. Басқасын білмеймін, біз қонақ күткенді жақсы көреміз. Бұл енді бізге туа біткен қасиет сияқты. Ол біздің бір кереметтігімізден я болмаса жұрт бізді жақсы көргеннен де емес. Үйге біреу келді ме, оны разы қылып аттандыру – біздің парызымыз. Ол жақсы-жаманын білмеймін, бірақ үйдегі бәріміз сондаймыз. Мысалы, әкем өзі мүлде ішпесе де, үйге арақ-шарапты толтырып қояды. Неге дейсің ғой? Әлбетте, қонақтар үшін! Сондықтан қысылмай қалағаныңша іше бер. Гүлімді төменде тастап кеткенім осы кезде ғана есіме түсті. Аяқкиімімнің бауын шешкенде қоя салыппын да, Сол беті ұмытып кетіппін.
Төменге түстім де, қараңғыда ағараңдап жатқан он нарциссті алып жоғарыға қайта шықтым. Мидори шкафтан ұзынша келген ыдыс алып, гүлді соған салып қойды. Ол әнді білуші ме едің? Мен сонда гитара тарттым. Ол « Жеті нарцисс » әнін ыңылдап, ыдыстарға тамақ құя бастады. Мидоридің тамағы мен ойлағаннан әлдеқайда дәмді болып шықты. Маринадталған ставрида деймісің, қуырылған омлет пен Киото әдісі бойынша тұздалған макрель балығы деймісің, бұқтырылған баклажан мен көкөніс көжесі, саңырауқұлақ қосылған күріш, ұсақтап турап, бұрыш себілген шомыр – бірінен бірі өтеді. Түріме қарап мұндай тамақ істей алады деп ойламадың ғой, иә? Тыраштанып нем бар?! Мұның бәрі біздің үй-ішіміз ұнатып жейтін тағамдар. Арамызда Кансайда туған ешкім жоқ. Біз я токиолық, я Кантоның терістігінен шыққанбыз. Сонда сен кансай дәмін әзірлеуді қайдан үйреніп жүрсің? Дені дұрыс тамақ істеуді де білмейтін. Шыны керек, сауда-саттықпен айналысқандықтан оған мән де бермедік. Көбіне дайын тамақ сатып алып я болмаса ет сататын дүкеннен дайын тефтели ала салатынбыз. Маған бұл ұнамайтын. Карриді бір қазан қып жасап, оны үш күн бойы жей берген кімге ұнасын?!
Содан бесінші сыныпта оқып жүрген кезде бір күні тамақты өзім жасайын деп шештім. Сөйттім де Синзюкудегі « Кинокуния » дүкеніне барып, аспаздық өнерге арналған ең мықты деген кітапты сатып алдым. Оны бастан-аяқ оқып, ет турайтын тақтайды қалай таңдайды, пышақты қайтіп қайрайды, балықты қалай бөлшектейді, тунецтің қабығын қалай аршиды деген сияқты қажет мәліметтердің бәрін біліп алдым. Сөйтсем, ол кітапты жазған адам кансайлық екен. Бәрін кансай тәртібімен істейтінім содан. Олар тамаққа не қосатынын бақыладым. Көрген-білгенімді қаперде ұстадым. Әйтпесе жалғыз теориямен қайда барасың?! Дұрыс ыдыс-аяқ, дұрыс пышақ алғың келеді. Оған ақша бермек түгілі, « осы да жарайды біздің үйге » деп қараптан-қарап күйдіреді. Оларға ештеңе түсіндіріп әуре болудың қажеті жоқ екенін ұқтым да, өзім ақша жинай бастадым. Жиған ақшама жөні түзу пышақ, кәстрөл, кепсер мен қайрақ сияқты қажет заттар алдым. Он бестегі қыздың елеуіш, темпураға қажет ыдыс-аяқ сатып аламын деп тиындап ақша жинап жүргенін елестетші. Айналамдағы қыздар ондай кезінде өзіне әдемі көйлек пен туфли сатып алып жүрген. Аянышты жағдай емес пе бұл? Жусай қосылған сорпа ішіп отырып, басымды изедім.
Дашимаки жасайтын сопақша табаны білетін боларсың?! Жаңа төстартқыш аламын деп жиған ақшама соны алдым. Соның кесірінен үш ай бойы бір төстартқышты тағып жүруіме тура келді. Елестетші. Кешке жуып қоям да, ол таңертең кебер-кеппестен тағып алам. Бұл дүниеде дымқыл төстартқыш таққаннан өткен азап бар ма?! Ауыртқанда жаныңды көзіңе көрсетеді. Соның бәрі қайдағы жоқ қу табаға бола! Өйткені үйдегі ақша енді менің қолыма тиді. Өз қалауымша жұмсадым. Қажет дейтін ыдыс-аяқтың бәрін дерлік сатып алдым. Ал әкем бұл шаруаларға мүлде араласпайтын. Қатерлі ісіктен кетті. Мидағы ісік. Бір жарым жыл аурухана төсегіне таңылды. Қатты қиналды, ақыл-есінен айырылды. Ұзақ уақыт дәрінің күшімен жатты. Ең ақыры, ана дүниеге сол екпенің күшімен кетті ғой. Бұл бізге өте ауыр өлім бол­ды. Қалтамыздан соңғы тиынымызға дейін қағып алды. Әрқайсы жиырма мың йен тұратын екпені салады келіп, салады келіп. Оның сыртында күні-түні қарайтын күтушісі бар дегендей. Ауырып жатқан шешеме қараймын деп университеттегі оқуымды да бір жылға шегеріп қойдым. Енді соның бәрі болмағандай құдды... – деп ол тамақ жеп отырған таяқшаларын қойды да, күрсінді.
Неден басталып еді бұл өзі? Мен тамағымды тауыса жеп, әбден тойып алдым. Мидори тамақты аз жеді. Сосын ыдыс-аяқты жинап, үстелдің үстін сүртті де, « Мальборо » қорабынан шылым суырып, оны сіріңкемен тұтатты. Содан кейін гүл салынған ыдысты қолына алып, гүлдерге барлай қарады. Ол мырс етті. Әзілдегенде де бетің бүлк етпейді ғой, шіркін. Ол жағын таянып отырып шылымын жартылай тартты да, тұқылын күлсалғышқа мыжып өшірді. Сосын түтін кіріп кеткендей, көзін уқалады. Сен тура ағаш кесетіндер сияқты екенсің. Темекіні олай бірдей баса салуға болмайды. Оның жиегін қағып отырып өшірсең, үстінен мыжғылаудың да қажеті болмай қалады. Сосын темекінің түтінін мұрыннан шығарған қыздарға жараспайды. Жігітпен оңашада тамақ ішіп отырған қыздың үш ай бойы бір төстартқышпен жүргенін айтқаны да негізі әдепке жатпайды. Кейде қызық болсын деп нәзік болуға тырысып бағам, бірақ ештеңе шықпайды. Тағы қандай сын-ескертпелерің бар? Олардың дәмінде не айырмашылық бар дейсің?! Бәрі бірдей. Ол қолындағы « Мальбороның » қызыл қорабын айналдырды да отырды. Оны бір аңсап тарттым деп те айта алмаймын. Жай әншейін тартқым келді, тарттым.
Мидори алақанын алақанына тақады да, ойланып отырып қалды. Өзің темекі тартасың ба? Түн ішінде темекі іздегеннен артық жек көретін дүнием жоқ. Суқаным сүймейді бір нәрсеге тәуелді боп жүргенді. Бұрыннан солай өзі. Олардың ашуланатыны да сол. Ол бұл сөздерді мұрнының астынан, иегін таянып отырып айтты. Сенің сөз саптауың ешкімге ұқсамайды. Сосын ол тұрып ыдыс-аяқ жуды да, мен қасында тұрып ыдыс сүртуге көмектестім. Екеуі көлікпен қыдырып жүрген бо­лар. Жігіті бір көлік шығаратын компанияда істейді. Техниканы көрсе есі кетеді. Ал мен темір-терсекті мүлде ұнатпаймын. Мидори үндемей ыдысын жуып тұра берді. Мен де үн-түнсіз ыдыс сүртіп тұра бердім. Содан бері келмеді. Әкең ол жақта неғып жүр? Сенсең де, сенбесең де сол. Әскердегі бір досы сонда ферма ұстайтын көрінеді. Ол жақта қалағаныңды істеуге болады екен деді де, бір-ақ күнде түп көтеріліп ұшты да кетті. Шешем өлгені ол кісіге ауыр тиді. Шыны керек, әкемнің есі ауып қалды. Сонша жақсы көрген адамынан айырылу қайдан оңай болсын?! Мен не айтарымды білмей, аузым аңқиған калпы Мидориге қарап қалыппын. Біреу үстімнен мұздай су құйып жібергендей болды.
Тілім байланып қалды. Мұнысын қалай деуге болады енді? Қандай жағдай болса да бұлай деуге болмайды ғой. Өмірлік серігінен айырылған қандай азап екенін түсінем. Жаны ауырып, көкірегі қарс айырылып тұр, рас. Оған бәлен-түген дей алмайсың енді. Бірақ өзіңнің туған қыздарыңа манағыдай сөз айту ақылыма сыймайды. Сен қалай ойлайсың, дұрыс айтып тұрмын ба? Бір-бірімізге ұқсамаймыз мүлде. Өз әйелін жақсы көргені сондай – екі қызын оп-оңай құрбандыққа шала салады. Мен үндемей тәрелкелерді сүртіп тұрмын. Бәрін сүртіп болдым-ау деген кезде Мидори оларды шкафқа қойды. Не жазады дейсің сол? Жының келеді тура! Ол аздай, бір құрыған есектің суреті бар ашықхат өзі. Айтып отырмын ғой, оның басы мүлде істемей қалған. Ана досын көрген, көрмегенін де жазбайды ғой күйдіргі. Хатының аяғында « дұрыстап орналасып алған соң, екеуіңді шақырамын » депті, бары сол. Сол кеткеннен мол кетті. Я хат жазбайды, я жауап бермейді. Ол да бір қызық қой. Ал әпкем ол жаққа өлсе де бармайды. Лас зат, лас жер дегенді ол көтере алмайды. Әпкем лас дейді әйтеу.
Жолдың бәрі есектің боғы мен оған үймелеген шыбын-шіркей, дәретханалары лас, айналаның бәрі жыбыр-жыбыр еткен кесіртке мен сарышаяндар дейді-міс. Соған қарағанда сондай бір кино көрсе керек. Шыбын-шіркейге жаны қас өзінің. Оған әдемі көлікке отырып алып, табиғаты әсем жерлерді аралап жүрсе болды. Өз басым барар едім. Амал жоқтан, әрине. Осы маңда тұратын бір туыс ағамыз бар. Журналдарды алып кеп, таратуға сол кісі көмектеседі. Қолым қалт еткенде мен де шығысам. Кітап дүкенінің жұмысы анау айтқандай қиын жұмыс емес, ілдебайлап алып келе жатырмыз. Қиын болып, шамамыз келмей жатса, сатып жіберерміз әрі кетсе. Мидори басын шайқады. Әйелі өлген соң үйін, жұмысын, бәрін бізге тастап, Уругвайға кетіп қалған адамға қалай сенбеймін?! Түсіндің бе не дегенімді? Мен күрсіндім: – Түсінсем бұйырмасын. Мидори күліп, арқамнан қақты. Бас қатырардай дүние емес ол, – деді сосын. Сол күні түс қайта бірінен соң бірі бірнеше оқиға болып өтті. Әуелі Мидоридікіне таяу үйлердің бірінен өрт шықты. Соны көрмекке төбеге шығып, кір жаятын жерге барғанда екеуіміз себепсізден себепсіз сүйістік.
Біртүрлі естілетін шығар, бірақ солайы солай болды. Тамақтан кейін біз кофе ішіп, университеттегі оқу жайлы әңгімелесіп отырғанда дабыл естілді. Дабылдың даусы бірте-бірте күшейіп, саны да арта түскендей болды. Дүкен маңынан адамдар жүгіріп өтіп, айқайлаған дауыстар естілді. Мидори көше беттегі терезені ашып, төменге үңілді. Содан « күте түр » деді де, бір жаққа шығып кетті. Бір кезде оның баспалдақпен көтеріліп бара жатқан дыбысын естідім. Жалғыз өзім кофемді ұрттап, Уругвай қайда орналасқанын есіме түсіре алмай әлек болдым. Бразилия – мұнда, ана жерде – Венесуэла, Колумбия да осы маңның бір жерінде сияқты еді. Сонда Уругвай қайда қалды? Есіме түссеші бір. Бұл кезде Мидори да төмен түсіп те үлгерген екен, маған « жылдам жоғарыға шықшы » деді. Онымен холдың бұрышына дейін барып, өзі кішкентай әрі тік баспалдақпен жоғары көтерілдім. Кір жаятын бамбук бақандар қойылған үйдің төбесіне ағаш еден төселген екен. Бұл жер көрші үйлердің шатырынан әлдеқайда биік болғандықтан, айнала алақандағыдай көрінеді. Үш-төрт үйдің ар жағынан будақ-будақ болып көтерілген қап-қара түтінді жел көшеге қарай айдап жатыр. Мұрынға күйген иіс келді.
Бірақ кейінгі кезде кәсібі жүрмей, жабылып қалған. Мен де темірден ұстап, не болып жатқанын көрмекке төменге үңілдім. Өрт шығып жатқан үй үш қабатты ғимараттың тасасында болғандықтан, көп нәрсені көру мүмкін болмады. Өртпен алысып жатқан өрт сөндіруші көліктердің саны үш-төртеу сияқты көрінді. Көшенің тарлығынан жанып жатқан үйге екі-ақ көлік өтіп, кал­ғаны көшенің бойында тұр. Қызық көріп шу-шу еткен жұрттың қарасы көбейіп қалған. Оның үстіне бұл маңда жанармай бекеті бар. Кел, заттарыңды жинауға көмектесейін. Мәселен, қысылғанда керек боп қалады деп жиған ақша дегендей. Ешқайда да кетпеймін. Мен оның көзіне қарадым. Ол да көзіме тура қарап отырып алды. Қай сөзі шын, қай сөзі қалжың екенін ұға алмадым. Сол қалпымызда біраз отырып қалдық. Бірте-бірте ішімдегі алаң басылғандай болды. Қауіп төнердей жағдай болып жатса, тайып тұ­рам. Өлгің кеп бара жатса, жалғыз өзің өле бер. Кешкі асты да берсең бірсәрі... – Қарай гөр дәмесін... Мақұл, әзірше не боларын осында оты­рып көрейік. Керек болса, ән айтайық. Бірдеңе болып жатса, жолын ойластырармыз.
Мидори төменнен екі көпшік, төрт қалбыр сыра мен гитара алып келді. Біз сырадан ұрттап қойып, будақтаған қара түтінге қарап отырдық. Сосын ол гитараны даңғырлатып, ән айтты. Одан « көршілер ренжімей ме? » деп сұрадым. Көрші үйден өрт шығып жатқанда төбеге шығып ап, сыралатып, ән айтқан өзіме ерсі көрінді. Ол кезінде ансамблде жүргенде айтқан халық әндерін шырқады. Оның ән айту шеберлігі керемет деп айтудан аулақпын, бірақ оған өзі разы болды. Ол Lemon Tree; Puff; Five Hundred Miles; Where Have All the Flowers Gone? Бастапқыда ол мені екі дауыста ән салуға тартып көріп еді, бірақ менің ән айтатын даусым жоқ екенін естіп, әнді өзі жалғап шырқай берді. Мен сырамды ұрттап қойып, оны тыңдап, өртке қарап отыра бердім. Өрт бірде басылып, бірде қайта өршігендей болды. Біреулер ойбайлап, енді біреулер бұйыра айқайлап жатыр. Жаңалық іздеген редакцияның тікұшағы төбеден төніп кеп өрт алаңын суретке түсірді де, қайта ұшып кетті. Ішімнен « суретке түсіп қалмасақ жарар еді » деп тұрмын. Полиция өзінің дыбыс күшейткіші арқылы жиналғандарға « шегініңдер » деп айқайлады.
Бір бала шешесін іздеп жылап жүр. Бір жерден әйнек сынған дыбысы естілді. Біраздан соң жел ұйытқи соғып, аппақ күлді көкке көтерді. Мидори айнала азан-қазан болғанына қарамай сырасын ұрттап қойып, әнін шырқап отыра берді. Білетін әндерінің бәрін айтып болған соң, өзі шығарған қызық бір ән айтты: Ет бұқтырып бермек едім мен саған, Әттең оған қазан жоқ. Шарф тоқып бермек едім мен саған, Әттең оған мақта жоқ. Өлең жазып бермек едім, жан, саған, Әттең, оған қалам жоқ. Оның осы бір әулекі әуеніне еріксіз құлақ қойып, өрт жанармай бекетіне тисе, күліміз көкке ушатын болды-ау деп алаңдап отырдым. Ән айтып жалыққан Мидори гитараны жерге қойып, күнге қыздырынған мысыққа ұқсап, басын иығыма сүйеді. Тақырыбы – « Менде ештеңе жоқ ». Айта берсеңші, не болды? Тасжүрекпін ғой, ә? Бірақ қалай болған күнде де, әке-шешеңнің біреуі өліп, біреуі сені тастап кетіп қалса, адам қайғыруы керек емес пе? Мен неге селт етпеймін? Неге жыламаймын? Маған неге ештеңе әсер етпейді? Анда-санда бір түсіме кіргені болмаса, оларды ойламаймын да.
Кейде қара түнектің ішінде тұрған ол мені оның өліп қалғанына разы болып жүргеніме кінәлап тұрғандай болады. Мен оның өліп қалғанына түк те разы емеспін. Не десең де ананың аты ана ғой. Қатты қайғырмаймын, бары сол. Шынымды айтсам, көзімнен жас та шықпайды. Ал кішкентай күнімде, әлі есімде, мысығым өліп қалғанда күні бойы солқылдап жылаған едім. Жанып жатқан от жоқ, өртті ауыздықтаған сияқты, бірақ түтін таусылар емес. Соншама ұзақ жанатындай не бар онда? Бірақ деймін де, егер әке-шешем маған сәл-пәл мейірім төккенде, мен аз да болса бауырмал болар ма едім. Ол басын төмен салып, сосын маған қарады. Сөйтті де, үн-түнсіз басын изеді. Мен махаббатқа зәру болып өстім. Жоқ дегенде бір рет әке-шешемнің мейіріміне бөленгім келді. Оның қандай екенін көргім келді. Бар-жоғы бірақ рет. Бірақ олар оны маған сол беті берген жоқ. Оларға кейде еркелеп, кейде жалынып бірнәрсе сұрасам, олар бетімнен қағып, ұрсып тастайтын. Өмір-бақи естіп өткен сөзім – « жоқ, ол қымбат! ». Содан кейін өзімді 365 күн бойы қапысыз сүйетін адамды іздеп табамын деп шештім.
Бұл шешімге келгенде әлі мектепте оқитынмын. Кішкентай болсам да, бұл ешқашан өзгермейтін түбегейлі шешімім еді. Ол көтерілген түтінге барлай қарап, ойланып қалды. Сонда түсінгенім, осы уақытқа дейін мінсіз адам іздеп келіппін. Маған керегі – эгоизм. Мінсіз эгоизм. Оны саған түсіндірер болсам, мысалы, құлпынай қосылған тәтті нан жегім келеді деймін. Оны естіген сен бәрін тастай саласың да, құлпынай қосылған тәтті нан алуға жүгіресің. Сосын оны алып екі өкпеңді қолыңа ұстап жетесің. Ал мен болсам « енді оны жегім келмей қалды » деймін де, тәтті нанды терезеден лақтырып кеп жіберем. Не іздеп жүргенім енді түсінікті болар. Тек сен оны білмейсің. Қыздардың өмірінде мұндай сәттер болады. Әрі ол айрықша маңызды сәттер. Мен солай істегенде, ол менен « Мидори, бәрін түсіндім. Құлпынай қосылған тәтті нан жеуге зауқың соқпай қалатынын білуім керек еді ғой. Не деген ақымақпын! Есектің миындай ми жоқ менде. Сол кінәмді жуып-шаю үшін саған тағы бірнәрсе алып келейін. Не жегің келеді? Шоколадты мусс па, жоқ әлде чиз­кейк пе? » деп кешірім сұраса деймін. Бірақ мені ешкім де түсінбейді.
Ондай болмаса, махаббат та болмайды. Саған ағымнан жарылып отырмын. Әрі басқа адамдардан ешқандай да айырмашылығым жоқ. Мен дара болуға ұмтылған да емеспін. Бірақ ойымды ашық айта бастасам болды, бәрі де мені я қалжыңдап тұр, я бол­маса ойнап тұр деп қабылдайды. Ал оның бәрі маған өте ауыр. Бар-жоғы өртенген қандай болатынын көргім келген. Саған қалай әсер ететінін білгім келгесін айттым, – деді Мидори, – Әйтпесе өлімнен қорықпаймын. Құдайақы, шын сөзім. Түтін тұр ғой, міне. Осы түтінге қақалып-шашаласың да, естен танып құлайсың. Ажал деген сол әне. Өзің де ұқпай қаласың қалай өлгеніңді. Шешем мен туыстарым қалай өлгенін көрген маған бұл түк емес. Біздің туыстарымыздың бәрі дерлік ауыр дерттің азабын тартып жүріп өлді. Байқауымша, бұл дерт те тұқым қуалайтын сияқты. Ұзақ уақыт төсек тартып жатып қалатыны сондай – ең ақырында олар я тірі, я өлі екенін өзің де ұқпай қаласың. Ол енді қып-қызыл бейнет! Мидори езуіне темекі қыстырып, тұтатты. Ажалдың көлеңкесі өміріңе енеді де, оны байқатпай жей береді, жей береді. Оны өзің де байқамайсың.
Есіңді жиған сәтте айналаң түгел түнекке айналып, жұрт сені әлдеқашан өлдіге санап қояды. Жек көретінім де, қорқатыным да осындай өлім. Мұндайды көтере алмаймын. Жарты сағаттан кейін өртті сөндірді. Өрт сөндірушілер өрттің жайылуына мүмкіндік бермегесін, өрт ешкімге залалын тигізе қоймады. Өрт сөндіруші көліктердің біреуі ғана қалып, даусы жарқын-жарқын шыққан қызықтаушылар жан-жаққа тарай бастады. Төбесіндегі айналмалы көкжарығын қосып алған полиция патрулі жол қозғалысын реттеп жатыр. Қайдан келгені белгісіз, жарық бағанына қонақтап алған екі қарға төбеден бәрін бақылап қарап отыр. Мидори шаршап кеткендей көрінді. Былқ-сылқ етіп екі-үш қадам басты да, аспанға қарады. Көптен бері мұндай болмап еді. Екеуіміз бір-біріміздің көзімізге қарадық. Оны құшақтап, сүйдім. Оның иығы сәл дір еткендей болды да, сосын тәні босап сала берді. Ол көзін жұмды. Күн сәулесінен кірпіктердің бетке түскен көлеңкесі дір-дір ете қалды. Бұл бір нәзік, әдептен аттамаған сүйкімді сүйіс еді. Егер біз сол күні төбеге шықпағанда, сыра ішіп, өртке қарап отырмағанда, оны сүйер ме едім, сүймес пе едім?! Мидори де дәл осылай ойламады деңізші.
Үйлердің күнмен шағылысқан шатырлары, оттың сумаңдаған тілі мен будақ-будақ боп шыққан түтінге күнұзақ көз суарған біздің арамызда бір жақындық һәм бір жылылық пайда болды. Бұл сүйіс соны көрсетудің біздің ырқымыздан тыс болған бір көрінісі іспетті еді. Бірақ оны кез келген сүйіс сияқты бейкүнә сүйіс, яғни қатері жоқ әрекет деп айтуға тағы да келмейтін. Менен бұрын тілге келген Мидори болды. Ол қолымнан ұстап, аз-кем қиналғандай болып тұрды да, бір жігітпен кездесіп жүргенін айтты. Біраздан кейін күзгі күннің қызуы да қайта бастағаны сезілді. Сағат бесте жұмысқа баратынымды айтып, сыртқа шығып бір жерден тамақтанайық дедім. Ол телефон қоңырауларына жауап беретіндіктен үйден шыға алмайтынын айтты. Үйде жападан-жалғыз отырған ондай сәттерде тәнім бірте-бірте шіріп, ыдырап кететіндей сезімде боламын. Ыдырап, түгі қалмаған ол ақырында жасыл бір қоймалжың затқа айналып, жерге сіңіп кететін сияқты. Орнымда құр киім ғана қалады. Күнұзақ үйде жалғыз қалған адамның бастан кешетін күйі осындай міне. Ертеңінде Мидори « Театр тарихы » дәрісіне келген жоқ. Дәрістен шыққан соң кафетерийге барып, дәмсіз, суық бірдеңе ішкендей болдым. Сосын күншуаққа отырып алып, кампустың айналасын көзбен шолдым.
Жанымда тұрған екі қыз ауыз жаппай сөйлеумен болды. Біреуі кеудесіне бала құшақтағандай ракетка құшақтап алған да, екіншісі қолына бірнеше кітап пен Леонард Бернстайнның күйтабағын ұстап алған. Әңгіменің көркін қыздырып жатқан екеуі де, обалы нешік, көрікті-ақ. Студенттер клубы жақтан біреудің бас гитарамен дайындық жасап жатқан дыбысы естілді. Әр-әр жерде төрт-бесеуден жиылып алған студенттер бірдеңені дабырлай талқылап, қарқылдап күліп, бір-біріне айқайлап қойып тұр. Бәзбіреулер автотұрақта скейтборд теуіп жүр. Қолына былғары портфель ұстаған профессор оларды айнала жүріп, автотұрақты кесіп өтті. Басына шлем киіп алған қыз бала алаңқайда тізерлеп отырып алып, Азияға басып кірген Америка империализміне қатысты сурет салып жатыр. Университеттің осы бір күнделікті қалыпты тірлігіне қарап отырып өзімше бір ой түйдім. Сырттай бақылағанда адамның бәрі бақытты көрінеді екен. Олардың қаншалықты бақытты я бақытсыз екенін білмеймін. Қалай болған күнде де, қыркүйектің жанға жайлы осы бір шуақты күнінде олардың бақытты жүзін көріп отырып, мүң иектеді. Әрі осы жердің сәнін кетіріп отырған жалғыз мендей сезіндім. Тегінде, жалпақ әлемде мен шырайын кіргізген жер бар ма өзі? Есімде қалған соңғы бір жарқын сәт – айлақтағы бильярд залында Кизуки екеуіміз алаңсыз шар қуалағанымыз ғана.
Кизуки өлген сол түннен кейін өзіммен-өзім айдалада жалғыз қалдым. Кизуки есімді сол адам маған кім еді расында? Бұл сұрақтың жауабын сол бойы таба алмай-ақ қойдым. Тек бір нәрсені ұқтым. Кизукидің өлімі менің бозбала күнімді мәңгіге алып кетті. Оның не екенін және оның салдары қандай болатынын ол кезде ұғып болмадым. Әрі-бері өткен адамдарға қарап біраз уақыт сол жерде отырып қалдым. Бір жағынан Мидориді көріп қалам ба деген үмітім де бар еді. Бірақ ол сол беті төбе көрсетпеді. Түскі үзілістен кейін кітапханаға барып, неміс тілі сабағына дайындалдым. Сенбі күні маған Нагасауа келіп, қалаға ере жүрші деп өтінді. Ойластырған бір жоспары бар екен, жатақханадан рұқсатты өзі алып беретін болды. Келістім. Кейінгі апта ауыр болғаны сондай – маған қандай қызбен жатсам да бәрібір болатын. Кешке жақын суға түсіп, қырынып, үстіме жаңа жуылған тен­ниска мен мақта пенжек киіп алдым. Сосын Нагасауа екеуіміз асханадан кешкі асымызды ішіп алдық та, автобуспен Синзюкуге тартып отырдық. Орталықтағы көшелерді әрі-бері бір сүзіп өткеннен кейін өзіміздің үйреншікті барымызға кіріп, жұп болып жүрген қыздарды аңдыдық.
Құрбыларымен бірге жүретін қыздар әдетте мұнда жиі бас сұққанымен, сол күні ешкім келе қоймады. Екі сағат бойы сода қосылған уиски ішіп сонда отырдық. Мас болып қалмайық деп уискиді ұрттап қана іштік. Бір уақытта бар үстелшесіне әдеміше келген екі қыз келіп жайғасты. Біз олардың күткен адамдары келгенше жеңіл-желпі әңгімелесіп отырдық. Содан Нагасауа екеуімізге қыздарды басқа бардан іздеуге тура келді. Біз бас сұққан қуыстағы кішкентай барда келушілердің бәрі қызып алыпты: шу-шу етеді. Бардың түпкі жағында үш қыз отыр екен, біз соларға қосылып, әңгіме-дүкен құрып кеттік. Әңгімеміз жарасып, көңіліміз көтеріліп сала берді. Бірақ Нагасауа « тағы бір жерге барып отырайық » дегені сол еді, олар « жатақхана жабылып қалады, қайтамыз » деп шықты. Сол күні жолымыз болмайақ қойды. Одан шығып тағы бір жерге соғып едік, ол жерден де бос қайттық. Сағат 23.30-да Нагасауа енді ештеңе шықпасын ұққандай болды. Қайта сен мұндай күндер де болатынын көргеніңе қуанып тұрмын. Маған енді жату-жатпаудың ешқандай да маңызы қалмаған еді. Бүкіл кеш бойы шулы Синзюкуді аралап, алкоголь мен құмарлықтың буына бой алдырып, күш-қуатым да сарқылғандай-тын. Несіне ренжимін? Рахмет!
Бір күні айыбымды өтермін, – деді ол. Сөйтті де, нөпір жұрттың арасына сіңіп жоқ болды. Мен болсам жақын маңдағы фастфудқа кіріп, мастығымды тарқатпақ болып бір шыныаяқ кофе ішіп, чизбургер жеп алдым. Кинотеатрда « Түлек » фильмі болып жатыр екен. Фильмді керемет демес едім. Басқа істейтін түк болмағасын, амал жоқ, соны қайталап көріп отырдым. Таңғы төртте кинодан шығып, Синзюкудің салқын көшелерін бойлап ойға баттым. Жүре-жүре шаршағаннан кейін тәулік бойы жұмыс істейтін бір кафеге кіріп, қолыма бір шыныаяқ кофе мен кітап ұстап алып, электр пойыздар жүре бастағанша сонда отырдым. Кафенің іші бірте-бірте мен сияқты электр пойыз күтіп жүрген адамдарға тола бастады. Даяшы келіп, өзіне тән ізетпен үстеліме адам отырғызуға бола ма деп сұрады. Қарсы болған жоқпын. Кітап оқып отырғандықтан, маған үстелге кім отырғаны маңызды емес еді. Менің қасыма жас шамалары өзімдей екі қызды әкеп отырғызды. Керемет сұлу дейтіндей қыздар емес-тін. Бірақ анау айтқандай жындысүрей деуге де келмейді. Орнымен боянған, киген киімі де ұқыпты. Таңғы бесте Синзюкуде жүретін қыздардың қатарынан емес екені ап-анық. Соңғы электр пойызға үлгермей қалған-ау деп шамаладым.
Мені көріп олардың көңілі жай тапқандай болды. Кешке ғана қырынған, тап-тұйнақтай киінген, ол аз десең, Томас Манның « Тылсым тау » кітабын оқып отырған мен сүйкімді болмай, кім сүйкімді болсын?! Қыздардың бірі толықша келген бойжеткен болатын. Сұр түсті парка мен ақ джинсы шалбар киіп, винил қол сөмке ұстапты, құлағына үлкен айғұлақ пішіндес сырға таққан. Оның құрбысы арықша келген, көзілдірікті қыз еді. Торлы жейденің сыртынан көк кардиган киген, саусағын көгілдір түсті сақина көмкеріп тұр. Көзәйнегін қайта-қайта алып, саусағының ұшымен көзін қайта-қайта баса береді екен. Олар сүт қосылған кофе мен тәтті нанға тапсырыс беріп, асықпай-аптықпай, дауысын шығармай екеуара әңгімелесіп отыр. Толықша келген қыз басын оқта-текте бір изесе, жұқалтаң қыз басын жиі-жиі шайқап қояды. Залда Марвин Гэй мен « Би Жиздің » әуендері бақырып ойнап тұрғандықтан, олар не айтып жатқанын ести алмадым. Өзімнің шамалауымша, көзәйнекті қыз бірнәрсеге ашуланып, етжеңді құрбысы оны сабырға шақырып отырғандай көрінді. Бір көзім кітапта, бір көзім соларда болды. Арықша қыз сөмкесін кеудесіне қыса ұстаған бойы дәретханаға шығып кеткенде, толық құрбысы маған қарап сөйледі.
Осы маңда ішімдік сататын қандай да бір барды білесіз бе? Сасқалақтап қалып, кітабымды бір шетке ысырып қойдым да: – Таңғы бесте ме? Оған қатты қажет боп тұр. Мәселе сонда боп тұр. Басқа амал жоқ. Бізбен бірге отыра алмайсыз ба? Екі қыздың ішіп отырғаны біртүрлі ерсі көрінеді әйтпесе. Синзюкуде біздің көрмегеніміз жоқ қой десем де, бейтаныс қыздармен таңғы 5.20-да ішімдік ішкенді кім көрген?! Бетін қайтарғанға біртүрлі ұятым жібермеді, оның үстіне уақыт өткізе алмай отырғаным тағы бар дегендей. Жақын маңдағы автоматтан бірнеше шиша саке, тіскебасар оны-мұны алдым да, үшеуіміз бекеттің батыс шығаберісіндегі бос тұрған автотұраққа беттедік. Қыздардың сөзінен түсінгенім, саяхат агенттігінде жүріп танысқан. Екеуі де оқуын биыл бітірген. Арықша қыз бір жыл бойы жүрген жігіті тағы бір қызбен әуейі болып жүргенін біліп қалып, күйзеліске түскен. Наганодағы ағасының үйлену тойына кеше кетуге тиіс болған толықша қыз құрбысын мынадай жағдайда тастап кете алмаған. Түні бойы құрбысының көңілін аулаған ол енді жексенбінің таңғы экспресіне отырып кетпек. Оңай емес, әрине, – дедім арықша қызға қарап. Ол сакэден ұрттап қойып, аяғының астындағы шөпті жұлып отыр.
Есікті ашып қалсам, ол сонымен жатыр екен. Сонда есікті жаппаған ба олар? Есі шығып кетті ғой бұл байғұстың, – деді толықша қыз құрбысына жаны ашып. Солай емес пе? Оны кешіру, кешірмеу – содан кейінгі мәселе. Батыс беттен пайда болған бір топ қарға үлкен сауда орталығының үстінен қалықтап өте шықты. Түннің етегі түрілді. Наганоға баратын пойыздың келер уақыты да таяды. Ішілмей қалған қалған сакэні вокзалдың батыс шыға берісінде жүрген үйсіз-күйсіз қаңғыбасқа бердік те, перронға шығатын билет сатып алып, толықша қызды пойызға шығарып салдық. Пойыз көз ұшында көрінбей кеткен соң, екеуіміз бір-бірімізге бір ауыз сөз айтпастан, үн-түнсіз жақын маңдағы қонақүйге тарттық. Ол да, мен де төсекке жатуға анау айтқандай құмартып тұрғанымыз шамалы еді. Бірақ бұдан өзге жол да жоқ болатын. Мен алдымен шешіндім де, ваннаға кіріп қоймай-қоймай сыра іштім. Менен кейін кірген ол да сөйтті. Ваннаның ішінде аяғымызды созған қалпы отырған біз үн-түнсіз сыраны жұта бердік. Бірақ одан біз я масаймадық, я ұйқымыз да келмеді. Оның терісі сондай әппақ және сондай теп-тегіс еді. Аяғының әдемілігі өз алдына.
Оған « аяғың әдемі екен » деп едім, оның « рахмет » де­гені біртүрлі ұрысқандай естілді. Бірақ төсекке жатқанымыз сол еді, ол түрленіп сала берді. Қолым тиер-тиместен мың бұралып, үздігіп, үзіліп, есті шығарды. Ал оны бар салмағыммен жаншығанда, тырнағын арқама барынша батырып, құмарына жеткен тұста құлын даусы бейтаныс ер адамның атын он алты рет қайталады. Оны лықсыған ләззатты барынша тежеу үшін санап тұрдым. Одан кейін екеуіміз де ұйықтап кетіппіз. Сағат он екі жарымда тұрсам, қыз кетіп қалыпты. Жөн-жосығын жазған ешқандай хат та қалдырмапты. Басым арақтан сынып тұр. Сосын суға түсіп, қырынып, есімді жиғандай болдым. Жалаңаш күйі орындыққа отырдым да, тоңазытқыштан алған шырынды ішіп, кешелі-бері өткен оқиғаларды ойша сараптадым. Қарап отырсаң, адам сенгісіз оқиғалар. Оны құдды екі-үш қабат әйнектің сыртынан бақылап отырғандаймын. Ал, шынтуайтында, солардың ортасында өзім де жүрмін ғой. Үстелдің үстінде сыра ішкен стақандар, жуынатын жердегі шұңғылшада қолданылған тіс щеткасы тұр. Синзюкуден жеңіл-желпі тамақтандым да, телефон будкасына барып, үйде жападан-жалғыз телефон күзетіп отырған болар де­ген оймен Мидориге қоңырау шалдым.
Кемі он бес рет қоңырау соқтым, бірақ ешкім телефон тұтқасын көтермеді. Араға жиырма минут салып барып қайта қоңырау шалдым, сол үнсіздік. Сосын не істеймін, автобусқа мініп, жатақханаға қайттым. Пошта жәшігінде маған келген жеделхат жатыр екен. Наокодан. Хатты үй іші бірден жеткізген көрінеді. Негізінде, өзім де саған хат жазуды ойлап жүргенмін ». Хаттың осы тұсына келгенде терезені ашып, пенжегімді шештім де, төсегімнің бір шетіне отырдым. Жақын маңнан көгершіндердің гүрлеген даусы естілді. Майда жел пердені желпіп тұр. Наоконың жеті бет хатын ұстап отырып, сезімнің телегей теңізіне шым бата бердім. Хаттың алғашқы жолдарын оқи бастағаннан-ақ мынау әлемнің бар бояуы өзгеріп сала бергендей болды. Көзімді жұмып, ойымды жинақтауға тырыстым. Содан кейін терең дем алдым да, хатты ары қарай оқыдым. Мұнда келгеніме төрт айдың жүзі болды, – деп жазыпты. Иә, мен есі дұрыс адам емеспін. Сен ойлағаннан да жаман адаммын. Сен мені жек көріп кетпесең деймін. Менен теріс айналсаң, жан дүниемнің күл-паршасы шығады. Сендей бола алмаймын. Сен сияқты барын ішіне сақтап, сабыр сақтау қолымнан келмейді.
Сен нақ қандай адам екеніңді білмесем де, кейде осындай болар деп топшылаймын. Сол қасиетіңді артық көріп, қызғанған соң да сені тұсаулап ұстағандай болғаным өтірік емес. Бәлкім, біздің қарым-қатынасымызды бұлай сараптау дұрыс емес те шығар. Қалай болғанда да, мұнда көрсетілетін ем-дом сараптамалық сипатта емес. Бірақ мұнда өткен бірнеше айдан кейін, қаласа да, қаламаса да, адам белгілі бір мөлшерде сарапшы бола бастайды. Бұл сараптаулардан біздің өміріміз жеңілдей ме, жоқ, керісінше, күрделене түсе ме, оны білмеймін. Қандай жағдайда да, қазір бұрынғыға қарағанда өзімді әлдеқайда жақсы сезінемін. Оны мұндағы адамдар да айтып жатыр. Көптен бері жаным жайланып, хат жазып отырғаным осы. Шілдедегі хатты өз-өзімді сығып отырып жазғандай қатты қиналдым ( Шынымды айтсам, онда не жазғаным қазір есімде де жоқ. Қазір жан дүнием саябыр тапқан. Таза ауа, у-шудан аулақ өмір, күнделікті кестеге сай салауатты өмір салты – маған керегі осы еді ғой. Осындайда хат жазатын бір адамың болғаны неткен ғанибет! Үстелге жайғасып отырып, қолыңа қалам алып, аппақ парақтың бетіне ойларыңды әдемілеп түсіргеннен ғажап не бар?!
Бірақ хатқа айтпақ ойыңның бәрін түсіру мүмкін де емес. Мейлі, онда тұрған ештеңе жоқ. Ең бастысы, қазір біреуге бірдеңе жазғаннан ләззат аламын. Саған хат жазып отырған себебім де сол. Қазір бізде – жеті жарым. Кешкі асымды ішіп, ваннаға түсіп алдым. Құлаққа ұрған танадай өлі тыныштық, дала – көзге түртсе көргісіз қараңғы. Терезенің сыртында бір ноқат жарық көрінсеші! Әдетте ап-анық көрінетін жұлдыздардың бірі жоқ бүгін. Күн бұлтты. Бұл жердегі адамдар жұлдыздарды өте жақсы біледі екен. Күн батқан соң мұнда істейтін ештеңе жоқ. Жұлдыз біткенді жаттап алмағанда не істейсің содан кейін?! Олардың құс, гүл мен жәндік атаулыны да жақсы білетіні содан, әлбетте. Олармен сөйлескенде өзім түк білмейтінімді сезініп қалам. Бірақ онда тұрған не бар?! Бұл жерде шамамен жетпіс адамдай бар. Бұл жердің аумағы өте үлкен. Мұнда әлдеқайда көп адам сыяды. Дұрысын айтсам, бұл өзіңмен өзің қалатын жер. Тұмса табиғаттың ортасында өзімен өзі қалған адамдар. Кейде осы бір тыныштыққа қарап тұрып, нағыз өмір осы екен ғой дегің келіп кетеді. Нағыз өмір басқа ғой, әрине.
Біз мұнда белгілі бір шарттармен жүргендіктен де осы тәртіпке амалсыз мойын ұсынасың. Мен теннис пен баскетболға барамын. Баскетбол ойнағанда қызметшілер мен емделушілер ( осы бір сөзді жек көрем, бірақ айтпасқа амал жоқ ) араласып ойнаймыз. Беріліп ойнап кеткен кездері кім қызметші, кім емделуші екенін айыра алмай қалам, рас. Бұл да бір қызық жағдай. Оғаш естілер, бірақ маған ойын кезінде бәрінің түр-кеспірі өзгеріп кететіндей көрінеді. Бірде осы жайтты дәрігерге айтқанмын. Ол « мұның бәрі қалыпты жағдай, сендер мұнда сол құбылысты өзгертуге емес, қайта соған бой үйретуге келдіңдер » деп түсіндірді. Біздің басты проблемамыз да сол, біз өз бойымыздағы кемшіліктерді мойындамаймыз. Әр адамның өзіне ғана тән жүріс-дағдысы болатыны сияқты, ой қорыту, сезіну, қабылдау дағдысы да әр адамда әрқилы. Қалыптасқан дағдыны бірден өзгерте алмайсың. Күштеген жағдайда – күлкіге қаласың. Дәрігер маған мұның бәрін барынша қарапайым тілмен түсіндіруге тырысты. Оның үстіне, бұл бізді мазалайтын мәселелердің болар-болмас бір бөлшегі ғана. Дәрігер көп нәрсені астарлап айтса да, оның түпкі ойын түсіндім. Біз өз бойымыздағы кемшіліктерге еш уақытта икемделе алмай-ақ кететін шығармыз.
Қандай да бір жан азабы, ауыртпалықтарға да төзбейтініміз содан болса керек. Сол себепті де өстіп емделуге мәжбүр боламыз. Мұнда жүргенде өзгелер бізден, біз өзгелерден зиян шеге қоймаймыз. Олай болатыны, біз мұнда өзіміз « бұзылған » адам екенімізді білеміз. Біздің сырт әлемнен басты айырмашылығымыз да сол. Сырттағы адамдар өзінің « бұзылған » адам екенін білмей, бейсана түрде өмір сүре береді. Ал мұндағы адамдарға ол алғышарт іспетті. Біз қай тайпаға жататынын білдіру үшін басына қауырсын қыстырып алатын үндістер сияқты өз кемшіліктерімізді жасырып-жаппаймыз. Бір-бірімізге зиянымызды тигізбей, тыныш қана өмір сүруге талпынамыз. Спорт жаттығуларынан бөлек, мұнда қызанақ, баклажан, қияр, қарбыз, құлпынай мен пияз, қырыққабат пен шалғам сияқты көкөніс түрлерін өсіреміз. Қысқасын айтқанда, мұнда өспейтін көкөніс жоқ. Оларды өсірудің қыр-сырын білетін мұндағы жұрт жұмысты да жанын салып істейді. Соған қатысты кітаптар оқитын олар арнайы мамандар шақырып, таңнан қара кешке дейін қандай тыңайтқыш қолданатынын немесе топырақтың жай-күйін қызу талқылайды да жатады. Маған бұл кәсіп шынымен ұнап қалды. Көкөніс пен жеміс-жидектің күн санап өскенін бақылаған адамға үлкен қуаныш сыйлайды. Сен қарбыз қалай өсетінін көріп пе едің?
Олар өскенде кішкентай жан-жануарлар сияқты домаланып шыға келеді. Бізге күн сайын жаңа піскен жеміс-жидек береді. Бұл бізге ет пен балық берілмейді деген сөз емес. Ет пен балықты үнемі жей берген соң оған қарағың да келмей қалады екен. Ал жеміс-жидек пен көкөністің дәмі тіл үйіреді. Кейде орманға барып түрлі шөптер мен саңырауқұлақ тереміз. Мұнда келгелі үш келі салмақ қосыппын. Күнделікті жаттығулар мен дұрыс тамақтанудың арқасында өз қалпыма келдім. Жұмыстан тыс уақытта кітап оқып, күйтабақ ойнатып, оны-мұны тоқумен айналысамыз. Мұнда теледидар да, радио да жоқ болғанымен, есесіне күшті кітапхана мен күйтабақтар жетерлік. Малердің симфонияларынан тартып Beatles-дің әндеріне дейінгі дүниелерді көбіне-көп бөлмеме әкеп тыңдаймын. Бұл жердің бір жаманы – мұнда келген адам кеткісі келмей қалады. Я болмаса кетуге қорқады. Бұл жерде біздің жанымыз тыныштық құшағына оранады. Мұнда кемшілігіңді өзгелер барынша табиғи күй ретінде қабылдайды. Бұл жерде өзімізді дені сау адамдай сезінеміз. Ал кері қайтқанда бізді сырт әлемнің солай қабылдайтынына шүбәміз бар. Дәрігерлер енді маған « сырт адамдармен » қарым-қатынас жасай беруге болады деп отыр. Шынымды айтсам, ата-анамды көруге аса құлқым жоқ.
Мені қатты уайымдайтындықтан, оларды көрсем өзім жаман боламын. Ал саған айтатын біраз әңгіме де бар дегендей. Қаншалықты түсіндіре алатынымды білмеймін, бірақ оның маңызы сол – оны айтпай жүре алмаймын. Сен « маған мынау бір масыл болды ғой » деп ойлама. Шындығында, ешкімге де масыл болғым келмейді. Сенің маған деген ізгі пейілің бар екенін сезінемін. Сол үшін де разымын. Осы хат арқылы сол куанышымды өзіңе жеткізгім келді. Осы бір сәтте маған керегі де осы. Қандай да бір көңіліңе келетін сөз жазсам, кешір. Мен шынымен сен ойлағаннан әлдеқайда нашар адаммын. Кейде отырып алып ЕГЕР осы екеуіміз қалыпты өмірде жолығып қалып, бір-бірімізді ұнатып қалсақ не болар еді деп ойлаймын. ЕГЕР мен де сен сияқты дұрыс адам болсам... ЕГЕР Кизуки болмаса... Байқайсың ба, бар мәселе осы « ЕГЕР » дегенде тұр ғой. Қалай болған күнде де, барынша әділ және шынайы болуға тырысамын. Бар қолымнан келетіні осы. Не күйде екенімді аз да болса ұғынарсың деп үміттенемін. Басқа ауруханалардай емес, бұл жерде келушілерге тыйым жоқ. Тек келетініңді алдын ала ескертіп айтуың керек.
Менімен бірге тамақтанып, қажет болып жатса қоналқаға қалуыңа да болады. Қолың босап жатса, кел. Өзіңді асыға күтемін. Картаны хатпен бірге салдым. Хатым ұзақтау болып кетті, айыпқа бұйырма! Хатты оқып біткен соң оны тағы бір рет қайтара оқып шықтым. Сосын төменге түсіп автоматтан кола алдым да, соны ішіп отырып хатты тағы бір мәрте оқыдым. Жеті парақты бүктеп конвертке салып, үстелдің үстіне қойдым. Конверттің сыртындағы аты-жөнім оның жазуына ұқсамайтын қолмен барынша ұқыпты әрі кіші қаріптермен жазылыпты. Біразға дейін үстелдегі конвертке қарадым да отырдым. Конверттің тысқы бетіндегі алушының мекенжайы деген тұста Ami Hostel деген жазу тұр. Біртүрлі ат екен. Бірер минут ойланып отырып, бұл атау дәу де болса француз тілінде « дос » дегенді білдіретін « ami » сөзінен шыққан болар деп топшыладым. Хатты үстелдің суырмасына салған соң киініп, сыртқа шықтым. Хатты салмасам, оны он, әлде жиырма рет оқи берер ме едім, кім білсін? Кезіндегі Наоко екеуіміз сияқты ешқандай бағыт-бағдарсыз Токио көшелерін жалғыз аралап кете бардым. Оның жазғандарын қайта-қайта ойша қорытып, бір көшеден екінші көшеге түсіп жүре бердім. Күн бата жатақханаға қайттым.
Сосын қалааралық байланыс арқылы Ami Hostel-ге телефон соқтым. Қабылдау бөліміндегі кезекші қыз не мәселемен хабарласқанымды сұрады. Оған ертең түс қайта Наокоға жолыққым келетінін жеткіздім. Аты-жөнімді жазып алып, жарты сағаттан кейін хабарласыңыз деді. Оған кешкі тамақтан кейін бір-ақ хабарластым. Кезекші қыз « Наокомен кездесе аласыз, келе беріңіз » деді. Рахметімді айтып, тұтқаны орнына қойғасын рюкзакқа бір қабат киім-кешегім мен жуынатын заттарымды салдым. Сосын брендиден ұрттап қойып, ұйқым келгенше « Тылсым тау » кітабын оқуға кірістім. Бірақ ұйқы қашып, түнгі бірге дейін отыруға тура келді. Бос уақытымда саяхаттап кететініме әбден еті үйренген ол оған аса таңырқай койған жоқ. Қала маңына жүретін аузы-мұрнынан шыға толы электр пойызбен Токио вокзалына жетіп алдым да, Киотоға баратын жүрдек пойызға билет алып, бірінші келген пойызға мініп кеттім. Сол жерде сендуич пен кофе алып, бір сағаттай мызғып та алдым. Пойыз Киотоға сағат он бірлер шамасында жетті. Наоко жазып берген нұсқамаға қарап отырып теріскей аудандарға қатынайтын шағын бекетке баратын автобусқа міндім. Ондағылар менің автобусым 11.35-те жүретінін және баратын жерім бір сағаттық жол екенін тәптіштеп түсіндірді.
Билет сатып алдым да, көшенің қарсы бетіндегі кітап дүкеніне бас сұғып, карта алдым. Күту залында картадан Наоконың тұратын жерін іздедім. Мен ойлағаннан қашықтау – тауға сұғына енген тұста орналасқан болып шықты. Солтүстікті бетке алып жүретін автобус бірнеше жотаны басып өтіп, ақырғы аялдамаға дейін барады екен де, сол жерден кері қайтатын көрінеді. Ақырғы аялдамаға жетпей түседі екем. Наоко түсіндіргенде, сол жерден тау бөктерлеп кететін жалғыз аяқ жолмен 20 минут жүрсем, Ami Hostel алдымнан шығады-мыс. Тау ішінде орналасса, шынымен тыныш жер болып тұр ғой! Ішінде жиырма жолаушысы бар автобус Камо өзенін бойлай жүріп, Киотодан солтүстікті бетке алып шыға берді. Құжынаған қала көшелерінің орнын оқта-текте кездесетін үйлер мен егістіктер, бара-бара қуаң дала басты. Үйлердің қара шатыры мен полиэтилен жабылған жылыжайлар мизамшуаққа малынып-ақ тұр. Жол таудың ішіне сұғына енген сайын шопыр жігіт рөлді оңға-солға жиі-жиі бұрып, жүрегім көтерілді. Таңертең ішкен кофенің дәмі аузыма келді. Бірте-бірте бұрылыстар азайып, өзімді әлдеқайда жеңіл сезіне бастаған сәтте автобус сап-салқын балқарағай орманына сүңгіп бара жатты.
Ықылым заманда егілген ағаштар тұтаса өскені сондай – жолдың қос қабатындағы олар күннің көзін көлегейлеп, орманның ішін қара түнекке айналдырып жіберген-тұғын. Автобустың ашық терезесінен енген суық желдің сызы денені тоңазытып үлгерді. Өзен жағалап кете беретін жолдың ұзақтығы сондай – қарағай орманы бітпестей көрінді. Орман бітті-ау деген кезде биік таулардың ортасында орналасқан ашық алаңқайға шықтық. Айнала тұтас жап-жасыл шалғын, ал жол жағалауындағы өзен сондай таза әрі мөлдір еді. Алыстан түп-түзу болып көтерілген түтін көрінді. Қайсыбір үйдің алдында кір жайылып, қайсыбір тұста ит үріп жатыр. Әр үйдің алдында тау-тау отын жиылып, жиылған отынның үстінде маужырап жатқан мысық көрінді. Тек жол бойында орналасқан осы бір үйлерде қыбыр еткен бір де бір жан баласы көзге шалынған жоқ. Осы көрініс қайта-қайта қайталана берді. Автобус бірде қарағай орманына кірсе, бірде қаз-қатар тұрған үйлерді басып өтіп, қайтадан ну орманға сіңе берді. Әр ауылдың тұсына бір тоқтаған автобустан түсе қойған адам да көрінбеді. Қаладан шыққанымызға қырық минут өткенде автобус бір асуға кеп тоқтады да, алдымыздан керемет көрініс жарқ ете қалды. Шопыр жігіт осында бес-алты минут аялдайтынымызды, сол себепті сыртқа шыққысы келетіндер болса шығып алсын деп ескертті.
Автобуста мені қоса санағанда төрт-ақ жолаушы қалған-тын. Сол төртеуіміз сыртқа шығып, керіліп-созылып, темекі тартып, түу төменде кал­ған Киотоға көз салдық. Шопырымыз бір жаққа дәрет сындыруға кетіп қалды. Жолаушылардың арасында қолында үлкен картон қорабы бар, бет-жүзі күнге тотыққан, жасы елулердегі ер адам бар болатын. Сол кісі менен тауға саяхаттап бара жатырсың ба деп сұрады. Сөзді көбейтпейін деп « иә » дей салдым. Біраздан кейін қарсы беттен бір автобус көрінді де, ол біздің қасымызға келіп тоқтады. Автобустың жүргізушісі кабинадан түсіп, біздің шопырмен аз-кем сөйлескесін, екеуі де көліктеріне асықты. Жолаушылар өз орындарына жайғасып болды-ау де­ген кезде екі автобус қарама-қарсы бағытта орнынан қозғалды. Біздің ол автобусты неге күткеніміз көп өтпей-ақ түсінікті болды. Асудан түсер бетте жол бірден тарыла бастап, қарсы келген үлкен автобус бұл тұста жолға сыймай қалады екен. Автобус дейміз-ау, жолдың тарлығынан жол-жөнекей қарсы бағытта кездескен жеңіл автокөліктердің өзі қайсыбір тұстарда кейін шегініп, қуыстарға тығылып жол беруге мәжбүр болды. Жол бойындағы ауылдар бірте-бірте кішірейіп, егіс алқаптары да барынша тарыла түсті. Тік жартастар көбейіп, автобус терезесінен қол созым ғана жерден өтіп жатыр.
Бір қызығы, жол бойында ит көп-ақ еді. Автобус көрінген сәттен-ақ үріп ала жөнелетін олар тісі ақсиып дөңгелекке жүгіруден бірінен-бірі асып түседі. Мен түскен аялдамада үй-жай да, егістік даласы да жоқ, тек автобус аялдамасының белгісі, кішігірім өзен мен жалғызаяқ жол ғана бар болып шықты. Рюкзагымды арқама асып алып, жалғызаяқ соқпақпен жоғары көтеріле бастадым. Сол жағымда тау өзені, оң жағымда жалпақ жапырақты орман сыңсып тұрды. Сөйтіп, он бес минут жүрген соң оң қапталдан орманға бастайтын көлік жолы шықты. Жолдың бір шетінде « AMI HOSTEL БӨГДЕ АДАМДАРҒА КІРУГЕ ТЫЙЫМ САЛЫНҒАН » деген белгі тұрды. Жолға түскен көлік табанының ізі анық байқалады. Ара-тұра құстардың қанат қаққан дыбысы естіліп қалады. Ормандағы бас­қа дыбыстарды тұншықтырып тастайтындай ап-анық. Қашықта винтовка атылғандай болды. Бірақ оқтың дыбысы бірнеше қабат сүзгіден өткендей соншама әлсіз шықты. Орман біткен жерде алдымнан биіктігі менің бойымдай-ақ тасты қоршау шықты. Онда өзге кедергілер болмағандықтан, қоршаудан секіріп өту дәл маған қиын болмас еді. Темірден жасалған қара түсті қақпа мығым-ақ сияқты, бірақ айқара ашық жатыр, әрі күзетіп тұрған қарауыл да көріне қоймады.
Мұнда да жолдың шетіндегідей « AMI HOSTEL БӨГДЕ АДАМДАРҒА КІРУГЕ ТЫЙЫМ САЛЫНҒАН » деген белгі көрінді. Қарауыл әзір ғана кеткен сияқты. Қарауыл күркесіндегі күлсалғышта қалған үш тал темекі тұқылы, шыныаяқтағы жартылай ішілген шай, сөредегі транзистор қабылдағыш пен қабырғадағы тық-тық етіп уақытты санап тұрған сағат соны меңзеді. Біраз уақыт қарауылды күттім, бірақ ол келетін түрі болмаған соң қоңырауға ұқсас бір түймешікті бірнеше рет бастым. Қақпадан өте салған тұстағы автотұрақта микроавтобус, « Лэнд Крузер » мен қаракөк түсті « Вольво » тұр. Кемі отыз көлікке арналған тұрақта осы үшеуінен өзге көлік жоқ. Арада екі-үш минут өтер-өтпесте орман жақтан қаракөк киімді, сары белесебет мінген қарауыл да көрінді. Жасы алпыстарды алқымдаған, ұзын бойлы, шашы сирей бастаған ол белесебетін күркеге сүйеп, « күттіріп қойғаныма ғафу етіңіз » деді. Бірақ оның дауысынан өкініштің табы атымен сезілген жоқ. Белесебеттің шашыратқышында ақ бояумен жазылған « 32 » деген сан көрінеді. Кім екенімді, неге келгенімді білген ол бір жерге қоңырау шалып, екі-үш рет менің аты-жөнімді қайталап айтты да, сосын « мақұл, түсіндім » деп телефон тұтқасын орнына қойды. Сол жерде солға кететін екінші жол бар.
Айналмадан бұрылғанда екінші, ұмытып қалмаңыз. Сол жерде ескі үй тұр. Содан оңға бұрылып, ағаш арасымен біраз жүрсеңіз, алдыңыздан бетоннан салынған ғимарат шығады, бас корпус сол. Жол бойында бәрі жазулы тұр, соларға қарап отырсаңыз болды ». Мен ол айтқандай айналмадан өте сала сол жақтағы екінші жолға түсіп, тура жүріп отырып ескі үйден бір-ақ шықтым. Айрықша салынған бұл үй бұрындары біреудің саяжайы болғанға ұқсайды. Ауласы тап-тұйнақтай үйдің алдында пошымы ерекше тастар мен шам жанатын баған орналасыпты. Бұл жер біреудің саяжайы болғаны күмәнсіз. Оңға бұрылып, ағаш арасымен жүріп отырып үш қабатты бетон ғимаратқа келдім. Тұрған жері ойыс болғандықтан ба, ғимарат анау айтқандай үлкен көрінбеді. Тек кескін-келбеті қарапайым мекеменің тазалығы сыртынан-ақ менмұндалап тұр. Кіреберіс екінші қабатта екен. Баспалдақпен шығып, үлкен әйнек есіктен қызыл көйлекті қыз отырған қабылдау бөлмесіне кірдім. Аты-жөнімді біліп, доктор Ишидаға келгенімді естіген ол жылы жымиып, естілер-естілмес дауыспен қоңыр диванға жайғасып, күте тұрыңыз деді. Сосын өзі телефон нөмірін тере бастады. Арқамнан рюкзагымды алып, жұмсақ көпшікке сылқ етіп отыра кеткен мен жан-жағыма барлай қарай бастадым. Жанға жайлы, тап-таза вестюбиль.
Құмырада өсіп тұрған сәнді өсімдіктер мен қабырғадағы абстракт картиналар жалтыраған еденнің сәнін еселей түскендей. Еденнің жалтырлығы сондай – оған түскен аяқкиімімнің сұлбасынан көзімді ала алмай біраз отырдым. Басымды изедім. Іштей « Не деген тыныштық! » деп таңғалдым. Басы артық бір бөтен дыбыс жоқ. Жұрт тегіс құдды бір түскі ұйқыға кеткендей. Адамзат баласы мен жан-жануар, құрт-құмырска мен өсімдік атаулы мызғып кеткендей мамыражай бір сәт. Сол сәтте резіңке табанды жұмсақ аяқкиімнің басқан дыбысы естілді де, артынша орта жастағы, шашы қайратты әйел адамның сұлбасы көрінді. Вестюбильді кесіп өткен ол қасыма келіп тізе бүкті де, аяғын аяғына айқастырып қойып отырды. Сосын қолымды алды да, оған мұқият қарап отырып: – Музыка аспабын ұстамағалы біраз уақыт болды ғой, ә? Бұл әйелдің болмысында шынымен бір өзгешелік бар-тын. Көзіме бірден түскені – оның бетінде уақыт табы қалдырған әжімнің сызықтары көп-ақ. Бірақ содан қартайып тұрған ештеңесі жоқ. Керісінше, дәл осы сызықтар жасы нешеде болса да кез келген әйел затын жас көрсететін бір әдемілікті паш етіп тұрды. Бұл әжімдер оған жарасып тұрғаны сондай – ол туғалы осы әжімдері бар сияқты әсер береді.
Күлсе, әжімдер де қатар күліп, ашуланса, әжімдер де онымен бірге ашу шақырып тұрғандай көрінеді. Ал ол қабақ шытпай я күлмей отырған сәтте, әжімдер оның бет-жүзіне асқан бір жылу беріп жайылып сала беретін. Жасы қырықтарға таяп қалған бұл кісі жылы шырайлы әйел заты ғана емес, соншалықты сүйкімді де еді. Оны бір көргеннен ұнаттым. Қайсыбір жері көтеріліп, қайсыбір жері қайырылып, маңдайына түскен кекілі біркелкі болмаса да, шаш үлгісі өзіне жарасып тұр. Ақ футболканың сыртынан көк халат, бұтына ақсары түсті мақта шалбар, аяғына кроссовка киіпті. Өзі жіптіктей, сырғақ бойлы әрі омырауы бар-жоғы да білінбейтін. Ерні ара-тұра мысқылдап тұрғандай бір жағына жымырылып, көзінің бұрышындағы майда әжімдер болар-болмас дір ете қалатын. Бір қарағанда мейірімді, қамқор, бірақ өмірден аздап қажыған адамдай көрінді. Ернін жымқырып, басын сәл еңкейткен ол мені басымнан аяғыма дейін көзімен бір шолып өтті. Осы кейпінде қалтасынан өлшеуіш шығарып, мені бастан-аяқ өлшеп шығатын адамдай еді. Төсіндегі қалташасынан « Сэвн Старз » қорабын шығарып, шылымды ерніне қыстырып тұтатты да, рахаттанып тұрып сорды. Өзіңмен оңаша кездесіп отырғаным да сол. Бұл жер өзге мекемелердей емес.
Мұнда көп нәрсені ескермесең, ыңғайсыз жағдайға ұрынып қалуың оп-оңай. Сен бұл жер жайында көп нәрсе ести қоймаған шығарсың, солай ма? Мен білсем, қарның аш?!. Қалған әңгімені сол жерде жалғармыз. Рас, түскі астың уақыты өтіп кетті. Бірақ қазір барсақ, бірдеңе тауып берер. Солай деді де, алдыма түсіп алып, дәлізді көктей өтіп, баспалдақпен жылдам басып бірінші қабаттағы асханаға кірді. Екі жүз адамға арналған асхананың іші кең екен. Асхана қазір жарым жартылай ғана жұмыс істеп тұрғандықтан, залдың екінші бөлігін бос қалған демалыс орындарындай арақабырғамен оқшаулап тастапты. Ac мәзірінде кеспе қосылған рагу, салат, апельсин шырыны мен нан бар екен. Наоко жазғандай, мұндағы көкөністің дәмділігі сондай – өзіме салып берген тағамды түк қалдырмай тауысып қойдым. Тойып отырмын. Кәне, тартынба. Көп жей алмаймын. Жетпеген нәрсенің бәрін темекіден аламын, – деп ол тағы темекі тұтатты. Мені бәрі солай атайды. Өзінің ерні де тиіп үлгермеген рагуды жеп, нанын соғып отырғаныма қызықтап қарады. Дәрігер? Мұнда музыкадан сабақ беремін. Музыка қайсыбір адамдарға кәдімгідей ем есебінде жүреді.
Сол себепті де олар мені « музыка дәрігері » немесе « доктор Ишида » деп атайды. Шынтуайтына келгенде, мен де осындағы емделушілердің бірімін. Мұнда жүргеніме жеті жыл болды. Сабақ беріп, кеңсе жұмысына араласып жүріп, өзім я қызметкер, я емделуші екенімді ұқпай қалдым, шыны керек. Наоко мен жайлы ештеңе жазбап па еді? Басымды шайқадым. Маған онымен тұрған ұнайды. Екеуіміздің айтпайтын әңгімеміз жоқ. Арасында сені де сөз қыламыз. Бұл жерде науқасты емдегеннен бұрын, оған қолдау көрсетеді деген дұрыс. Мұндағы дәрігерлер науқастарды емдемейді. Олар емделушілердің жай-күйін бақылау, қызуын өлшеу сияқты жұмыстармен ғана айналысады. Әдеттегі аурухананың ем-домы мұнда атымен жоқ. Мұнда терезелерді торлап, қақпаны тарс жауып тастамайтыны да сол. Бұл жерге адам өз еркімен келіп, өз еркімен кетеді. Мұнда осындай қамқорлықты қажет ететін адамдарды ғана қабылдайды. Арнайы ем қажет адамдарды арнайы ауруханаларға жібереді. Түсіндіре алдым ба? Рейко аузынан түтін шығарды да, стақанда қалған апельсин шырынын ішті. Қалыпты күн тәртібі, дене жаттығулары, сырт дүниеден оқшаулану, таза ауа мен тыныштық. Біз мұнда жер тырмалап, өз-өзімізді асыраймыз.
Теледидар мен радио атымен жоқ. Мұнда өздерің көп еститін коммунаға ұқсап өмір сүреміз. Басқа коммуналардан бұл жердің айырмашылығы – мұнда келетін адам көп ақша төлейді. Бірақ арзан деп те айтпас едім. Аз ақша сұрамасын ғимараттардың өзі-ақ айтып тұр ғой. Жер аумағы кең, емделушілер саны шектеулі, қызметкерлер өріп жүр дегендей. Өз басыма қатысты айтар болсам, мұнда ұзақ уақыт жүргендіктен маған жеңілдік бар... Кофе ішесің бе? Мен « ішейін » дедім. Ол темекісін сөндірді де, су қайнап тұрған ыдыстан екі шыны кофе құйып әкелді. Сосын оған қант салып, араластырып, бетін тыжырайтып отырып ішті. Сол себепті мұндағы шығын да салыстырмалы түрде көп болмайды. Жері болса, сыйға берілген. Олардың корпорация құрып жүрген себебі сол. Бұл жердің бәрі жиырма жылдың алдында сол сыйға берген адамның саяжайы болған. Келе жатқаныңда жолда тұрған ескі үйді көрген боларсың? Топтық ем-домның бәрі сол жерде өткен. Бұл жердің тарихы қайдан бастау алған десең, жаңағы қаржы донорының баласы психикалық ауруға шалдығады да, маман дәрігерлер оған біз айтып отырған топтық терапияны ұсынады.
Мамандар оңашада топ болып өмір сүріп, қара жұмыс істеп, бір-біріне қамқорлық танытқан жағдайда, жан дүниесінде ақауы бар қайсыбір науқастар құлан-таза айығып кете алады деген. Содан олар осы жұмысты ұйымдастырады да, келе-келе оны жандандырып, қосымша жер алып, бес жыл бұрын бас ғимаратты салады. Ем қонбағандар да баршылық. Керісінше, енді бұдан үміт жоқ дейтін кейбір сырқат адамдар осында кеп, ауруынан құлан-таза айығып кеткен жағдайлар да бар. Бұл жердің бір артықшылығы, мұнда бәрі бір-біріне көмектеседі. Мұнда әр адам өз бойындағы кем-кетікті толық сезінеді және сол себепті де екінші бір өзі сияқты адамға барынша қамқор болуға тырысады. Әттең, басқа жерде мұндай жоқ. Ол жақта дәрігер қашанда дәрігер, науқас науқас болып қала береді. Яғни науқас көмекті дәрігерден күтеді. Оны дәрігер ғана құтқарады. Ал мұнда біз бір-бірімізді құтқарамыз. Біз мұнда бір-бірімізге айна іспеттіміз. Дәрігерге біз мұнда дос я бауыр есебінде қараймыз. Олар бізді сырттай қадағалап жүреді де, біз көмекке зәру болғанда ғана қол ұшын береді. Қайсыбір сәтте оларға өзіміз көмектесіп жатамыз. Олар істей алмайтын нәрсені біз істейтін сәттер де болып тұрады.
Мысалы, мен бір дәрігерге пианино үйретсем, тағы бір емделуші медбике қызға француз тілінен сабақ береді. Мұндағы науқас адамдардың ішінде айрықша қабілеті бар адамдар да ұшырасады. Бұл жердегі қызметкерлер мен науқастар бір-бірімен тең дәрежеде болатыны содан. Сен де біздің қатарымызға қосылып жатырсың. Енді сен маған көмектесесің, мен саған көмектесемін. Ол жымиды да, бетіндегі әжімдері жазылып сала берді. Нақты айта аласыз ба? Екіншіден, барынша шынайы бол. Өтірік айтпа, өзіңді мазалаған дүниені жасырып қалма. Бары сол. Өз басым сіздің бойыңыздан анау айтқандай ештеңе байқаған жоқпын. Әзілдеп отырмын, әрине, – деді ол таңғалған адамдай басын шайқап. Маған бұл жерде адамдарға көмектескен, музыка үйреткен, көкөніс өсірген ұнайды. Қалай болған күнде де, біз мұнда бір-бірімізбен доспыз. Ал ана сырт өмірде маған қажет не бар? Қазір жасым 38-де, енді бір-екі жылда 40-қа толамын. Наоко сияқты жас емеспін. Мені ол жақта күтіп тұрған біреу жоқ. Ортасына алып кететін ағайын-туысым да табылмайды. Ауыз толтырып айтар қызметім де, етене жақын араласатын дос-жараным да жоқ. Оның үстіне, жеті жыл бойы осы жерден шыққан жоқпын.
Ол жақта не болып, не қойып жатқанынан да мүлде бейхабармын. Рас, ара-тұра кітапханада газет оқып қоямын. Бірақ, айтып отырмын ғой, бұл жерден бір адым аттап шыққан жан емеспін. Шыққан күннің өзінде де, не істейтінімді елестете алмаймын. Бәрі мүмкін, – деді ол қолындағы оттығын әрібері айналдырып. Тыңдағың келсе, оны кейін өзіңе айтып берермін. Басымды изедім. Ол жақсы болып қалды ма? Әуелде біз оның абдыраған түрін көріп қатты уайымдағанбыз. Кейін келе ол басылып, беті бері қарап, сөзі де, ойы да дұрыстала бастады әйтеу. Жалпы, бағыты дұрыс әзірге. Ол емді ертерек бастауы керек еді. Оның мінез-құлқындағы ауытқу Кизуки өлгенде-ақ байқала бастаған. Оған, басқа-басқа, үй-іші мен өзі қалай мән бермегенін түсінбеймін. Бірақ үй ішінің ырың-жырыңы оған мұрша бергізе ме?! Дұрысы сол. Оның саған айтам деген біраз нәрсесі жиылып қалды. Рейко кофесін араластырып жіберіп, бір ұрттады. Мұнда келушілер мен науқастардың бірге қалуына тыйым салынған. Олардың қасында үнемі бір бақылаушы болуға тиіс. Сендердің бақылаушың мен болам. Көнсең де, көнбесең де, сол енді. Келістік пе?
Мені мұнда жоқ деп ойлаңдар. Наоко екеуің жайлы онсыз да бәрін білемін, сол есіңде болсын. Бізде топтық жаттығулар көп қой. Біз бір-бірімізді жақсы білетініміз содан. Оның үстіне, Наоко екеуіміз оңашада көп әңгімелесеміз. Арамызда сыр жоқ десе де бо­лады. Мен кофемді ішіп қойып, Рейкоға қарадым да отырдым: – Шынымды айтсам, Токиода Наокоға істегенім дұрыс болды ма, болмады ма деп әбден басым қатты. Ол турасында ұзақ ойландым. Бірақ жауабын сол беті таппадым. Ол екеуара өздерің шешетін дүние. Солай шығар деймін. Тек қайырын берсін. Ең бастысы, екеуің түсініссең болды. Не дұрыс, не бұрыс екені сол кезде өз-өзінен айқындалады. Солай ма? Мен бас изедім. Үш адамның ауызбіршілігі ойламаған жетістіктерге жеткізетін жағдай аз кезікпейді тегінде. Мұнда қанша боласың өзі? Жұмысымның кезегі сол күні. Ал бейсенбі күні – неміс тілінен емтихан. Олай болса, бізбен бірге бола бер. Сенен мұнда ешкім ақша талап етпейді. Уақытқа да алаңдамай, емін-еркін әңгімелесіп қаласың. Қонақ бөлмеде диван бар, сен сонда жатасың. Жатар орынға алаңдама. Ер адамды әйелдердің бөлмесіне қондыра ма? Қасымызда боласың.
Асықпай отырып әңгімелесеміз әлі. Дұрысы сол. Есесіне бір-бірімізді жақынырақ тани түсеміз. Сосын саған гитарамен ән айтып беремін. Әжептәуір ән айтатыным бар. Рейко осымен үшінші мәрте шылым алды да, оны ерніне қыстырып қойып тұтатты. Бұл екі адамның өзара келісімі арқылы жасалған шақырту тегінде. Сол себепті оны талқыға сала бермейік енді. Көзінің қиығындағы әжімдер тереңдей түскен Рейко көзіме қарады. Езуіне темекі қыстырған ол да күлді. Жеті жыл деген аз уақыт емес қой, осы күні адам танитындай жағдайға жетіп қалдық. Жүрегімен сөйлейтін адамдар аз. Байқаймын, сен солардың біреуісің. Сен қаласаң адамның ішіндегісін шығара аласың. Аузындағы темекісі салбыраған Рейко үстелдің үстіндегі алақандарын айқастырды. Үстелдің үстіне түсіп кеткен темекінің күлін байқамағандай көрінді. Рейко екеуіміз бас корпустан шығып, төбешікті айналып, бас­сейн, теннис корты мен баскетбол алаңын басып өттік. Кортта бірі орта жастардағы арық адам мен толықша келген жас жігіт тен­нис ойнап жатыр. Екеуі де ракетканы жақсы ұстағанымен, ойыны ойын деуге мүлде келмейтін-ді. Маған екеуі де теннис добының серпіле ұшқанын қызықтап жүргендей көрінді. Допты бір-біріне аса бір құлшыныспен ұрған олар әбден ақ тер-көк тер болды.
Біз өтіп бара жатқан тұста ойнап жатқан жас жігіт Рейконы көрген бетте жүгіріп жетіп келді де, оған қысқа-қысқа бірдеңелер айтты. Корттың маңында бір адам шөп шабатын машинамен сүлесоқ жұмыс істеп жүрді. Жүріп отырып, арасында шағын 15-20 үйі бар шағын тоғайдың ортасына келдік. Әр үйдің алдында қарауылдың белесебетіндей сары түсті бір-бір белесебет тұр. Жұмыртқаны да өз тауық фермамыздан аламыз. Кітап, күйтабақ, жаттығу залдары – бәрі бар. Ол аз десең, керек-жарақтың бәрі сатылатын өз дүкеніміз де бар. Шаштараз бен косметологтар апта сайын келіп кетеді. Демалыс күндері кино көрсетіледі. Мұнда жоқ заттарды қаладан қызметкерлер арқылы алдырамыз. Киім-кешекті каталог арқылы алдырамыз. Былайша айтқанда, мұнда тұрғанның еш қиындығы жоқ. Tie емдету сияқты шұғыл жағдайлар болмаса, бас­қа кезде қалаға шығуға тыйым салынған. Әлбетте, қалаға барам десе – әр адамның өз еркіндегі шаруа. Бірақ бұл жерден бір кеткен адам қайтып келе алмайды. Былайша айтқанда, ол өз жолын өзі жабады. Қалаға екі-үш күнге шығып кетіп, одан кейін қайтып келу деген атымен жоқ. Бұл жердегілерді де түсінуге болады.
Әр адам қала мен екі ортада селтеңдеп жүре берсе, расында не болмақ?! Біз тоғайды артқа тастап, жазық беткейге шықтық. Мұнда қалай болса солай орналасқан, ұсқыны біртүрлі екі қабатты үйлер бар болып шықты. Олар неге біртүрлі екенін айтып жеткізе алмаймын. Әйтеуір, көзіме біртүрлі болып көрінгені анық. Қысқаша қайырсам, қияли суретшілердің картинасын көргендегі адамның таңырқағаны іспетті күй. Бүйірі симметриялы, бірыңғай куб формасында салынған үйлердің түстері бірдей, есіктері үлкен, терезелері көп болатын. Үйлердің арасындағы ирекжол көлік үйрететін авто­дромный жолына ұқсап көрінді. Әр үйдің алдында күтім көрген әдемі гүлзарлар салынған. Бірақ айналада қыбыр еткен жан адам жоқ. Неге екені қайдам, терезе атаулының бәрінің пердесі жабулы. Мұнда әйелдер тұрады. Бұл арада он үй бар. Олар төртке бөлінеді, әр бөлікте екі адам тұрады. Сексен адамға арнап салынған бұл үйлерде қазір бар-жоғы отыз екі-ақ адам тұрып жатыр. Қалған қыздар өзіне бекітілген арнайы кесте бойынша жүріп-тұрады. Қайсыбірі қазір жаттығу жасап жатса, енді бірі бақшада, басқалары жеміс-жидек теруге шығып кеткен. Әр адам өз кестесін өзі құрады. Наоко бүгін түсқағаз жапсырып, қабырға бояп жатқан болса керек.
Бірақ нақ есімде жоқ. Қысқасы, мұндағы адамның бәрі кешкі беске дейін босамайды. Рейко « С-7 » деген таңбасы бар үйге кірді де, дәліздің түкпірінде тұрған баспалдақпен жоғары шығып, оң жақ есікті ашты. Есік ілінбеген екен. Қонақ бөлме, жатын бөлме, асүй мен жуынатын бөлмеден тұратын қарапайым, жанға жайлы пәтер. Артық-ауыс жиһаз я қандай да бір сәнге тұратын заттан ада жеңістік. Неге екенін қайдам, өзімді бұл жерде өз үйімдегідей жайлы сезіндім. Рейконың қасында сезінген жайлылық буыныма түскендей болды. Қонақ қабылдайтын бөлмеде диван, үстел мен тербетіліп тұратын кресло бар екен. Тағы бір үстел асүйде тұр. Жатын бөлмеде екі төсек, екі тумбочка мен шкаф қойылыпты. Төсектердің ортасындағы жазу үстелінің үстінде кітап оқуға арналған шам мен парақтарын төмен қаратып аударып қойған кітап көзге шалынды. Асүйде шағын электр пеші, тоңазытқыш пен жеңіл-желпі ас пісіруге қажет керек-жарақ тұр. Ризасың ба? Біздің жатақханада төбе мен терезеден өзге ештеңе жоқ. Сосын өзі қасыма жайғасты. Айналаны түгел қар басып қалады. Қайда қарасаң да – қар. Суық тура сүйегіңнен өтеді. Қыстыгүні бар уақытымыз қар күреумен өтеді.
Қыста көбіне жылы үйге қамалып алып музыка тыңдаймыз немесе тоқыма тоқып, әңгіме соғамыз. Мұндай үйлер болмаса ондай кезде жан сақтау қиын. Қыста келсең, оның бәрін өзің-ақ көресің. Қыстың қытымыр күндері есіне түсіп кетті ме, Рейко терең күрсінді. Екі қолын алдына қойды. Әзірге осында жайғаса бер. Жарай ма? Наоконың да, менің де оған дейін істейтін шаруаларымыз бар. Оған дейін жалғыз бола тұрасың енді. Айып етпе. Мен онда беске дейін неміс тілін оқи тұрамын. Рейко кете салысымен, диванға созылып жаттым да, көзімді жұмдым. Тыныштыққа бөгіп өзіммен-өзім жатқанда неге екенін қайдам, есіме сол сәт Кизуки екеуіміз мотоцикл тепкеніміз түсті. Онда да осындай күз еді ғой. Қарап отырсам, одан бері де төрт жыл өте шығыпты. Кизукидің былғары күртесінің иісі мен қызыл « Ямахасының » дыбысы ойымда қайта жаңғырды. Біз теңіз жағалауымен алыс бір жерге бардық та, кешке жақын әбден сілеміз құрып қайтқан болатынбыз. Бәлендей қызық дәнеме болмаса да, сол сапар есімде қатты жатталып қалыпты.
Құлағымда күзгі жел шулап, Кизукидің күртесінен тас қып ұстаған күйі аспанға қарағаным және сол сәтте кеңістікке шығып, ұшып бара жатқандай күй кешкенім есімде. Сол кездегі бастан кешкен оқиғаларды еске түсіріп көп жаттым. Қызығы сол – жадымнан өше бастаған біраз дүние дәл осы бөлмеде бірте-бірте жанданып, қайта жаңғырып сала берді. Арасында көңілді естеліктермен қатар, мұңды жайттар да бар-тын. Қанша жатқаным есте жоқ. Бірінен соң бірі ойға орала берген естеліктер тасқынына ( биік жартастан төңкеріле құлайтын тау өзені іспетті ) беріліп кеткенім сондай – есік ашылып, Наоко кіргенін де байқамаппын. Көзімді ашсам, бөлмеде Наоко отыр. Басымды көтеріп, оның көзіне қарап бірер сәт қалшидым да қалдым. Диванның шынтақшасына жайғасқан оның екі көзі менде. Әуелде оны естеліктерден шыққан елес деп ойладым. Жоқ, кәдуілгі тірі Наоко болып шықты. Қалың қалай? Оның күлкісі маған біртүрлі күңгірт көріністей елестеді. Негізі, қазір мұнда болуыма болмайды. Кіріп-шығуға ғана келдім. Саған мына шаш үлгісі ұнамай ма? Жарасып-ақ тұр, – дедім. Оның шашы бір жағына қарата түйіп қоятын оқушы қыздардың шаш үлгісінен аумайтын. Өзіне керемет жарасатын.
Наоконың шашы бұрыннан осындай ма еді деп қалдым. Осы тұрысында ортағасырлық нақыштарда бейнеленетін сұлулардай еді. Бұл шаш саған шынымен ұнай ма? Ол шаш қыстырғышын ағытты да, шашын жайып жіберіп, саусақтарымен салалап, қайта түйіп қойды. Шаш қыстырғышы кө­белек бейнесінде болатын. Айтар ештеңем жоқ, тек бет-жүзіңді көріп, бой үйретейін дегем. Әйтпесе сені қабылдау қиындау соғатынын білдім. Сондай жаман әдетім бар. Үйрендің бе енді? Басымды изедім. Қатты куанып қалдым. Бірақ бұл жерде көңіліңе жақпай жатқандай бірдеңе болса, жасырмай маған айт. Бұл – өзі айрықша жүйесі бар бөлекше бір мекеме. Мұнда көп адам үйренісе алмайды. Сол себепті, қолайыңа жақпайтын бірдеңе болса, ашып айт. Мен ренжиді екен деп ойлама. Мұндағы адамдар бір-біріне барынша шынайы. Нендей мәселені де ашық талқылаймыз. Наоко жаныма отырып, маған сүйенді. Оны құшақтап едім, басын иығыма сүйеп, мұрнын мойныма тығып алды. Дене қызуымды тексеріп жатқандай сол күйі біраз отырды. Оны құшағыма алып едім, кеуде тұсым қызып сала берді. Сәл отырған соң үн-түнсіз орнынан тұрды да, келген кездегідей тып-тыныш есіктен шығып бара жатты.
Наоко кете салысымен, диванда жатып ұйықтап қалыппын. Әйтпесе ұйықтау ойымда да жоқ еді. Бүйтіп ұйықтамағалы қай заман?! Наоконы көргеннен қатты әсерленсем керек. Асүйдегі Наоко қолданған ыдыстар, жуынатын бөлмедегі Наоконың тіс щеткасы мен жатын бөлмедегі Наоко жататын төсек жаныма айрықша бір күй сыйлап, осы күнге дейінгі шаршағанымның бәрін сылып алып тастағандай терең ұйқыға бас қойыппын. Түс көрдім. Түсімде бір көбелек алакөлеңкеде шарқ ұрып ұшып жүрді де қойды. Көзімді ашсам, сағат – 16:35. Күннің шұғыласы өзгеріп, жел саябыр тауып, көктегі бұлттардың да пошымы өзгеріп шыға келіпті. Ұйықтап жатып қатты терлесем керек, рюкзактан сүлгімді алып сүртіндім де, жейдемді ауыстырып кидім. Сосын асүйге кіріп су іштім де, терезеден сыртқа көз салдым. Қарсыдағы үйдің терезесінен жіпке ілінген құс, бұлт, сиыр мен мысықтың қағаз бейнелері көрініп тұр. Аулада баз-баяғыдай жан баласы жоқ, тып-тыныш. Құдды осы құжыраларда жалғыз мен ғана қалған сияқтымын. Асүйдің терезесінен төменде үш әйел келе жатқанын байқадым. Басындағы қалпағы бет-жүзін жасырып тұрғандықтан, жас шамасын айыра алмадым. Дауыстарын бақсам, жас адамға келмейді. Үшеуі үйдің бұрышын айнала бере, көзден ғайып болды.
Олардың соңынан келе жатқан төрт әйел де сол бағытқа кетті. Ымырт үйіріле бастады. Қонақ бөлменің терезесінен ағаштар мен батып бара жатқан күннің шұтыласына шомылған тау жоталары көрінеді. Наоко мен Рейко үйге сағат 17:30-да келді. Наоко екеуіміз бір-бірімізді жаңа көргендей амандастық. Наоко біртүрлі қипақтап тұрғандай болды. Рейко оқып жатқан кітабымды көріп қалып, не кітап деп сұрады. Бірақ айтса айтатынындай-ақ бар еді. Сосын ол үшеуімізге кофе жасады. Наокоға Шабуылшы аяқ астынан ұшты-күйлі жоқ болып кеткенін және соңғы көргенімде ма­ған жылтырауық қоңыз сыйлағанын егжей-тегжейлі айтып бердім. Бұл әңгіме Рейкоға да қызық көрініп кеткен болу керек, енді ол « Шабуылшы деген кім? » деп сұрай бастады. Оған бұрынғы әңгімелерді қайта айтып беріп едім, ішек-сілесі қата әбден күлді. Шабуылшы туралы әңгімелер айтылған жерде шат-шадыман күлкі болмай тұрушы ма еді, тәйірі?! Сағат алтыда біз бас корпустағы асханаға кешкі ас ішуге бардық. Наоко екеуіміз қуырылған балық, көкөніс салаты, күріш пен мисо алдық. Рейко макарон салат пен кофе ғана ішіп, артынан әдетінше темекі тартты. Асханада бізден өзге жиырма адам тамақтанып отырған.
Біз тамақ ішіп боламыз дегенше біреу келіп, біреу кетіп жатыр. Түрлі жастағы адам бар демесеңіз, өзіміздің студенттер асханасынан көп айырмашылығы жоқ екен. Бұл жердегі адамдардың дауыс ырғағы да біркелкі. Ешкім дауысын қатты шығарып сөйлемейтін. Бір-бірін айқайлап шақырған, қолын бұлғаған я болмаса қатты күлген адамды да көрмедім. Бір-бірімен дауыс көтермей, сыпайы ғана сөйлесетін олар бір үстелде үш адам, бес адамнан ошарылып отыр. Біреуі сөйлесе, өзгесі соны үндемей тыңдап, бас изеп қана қояды. Біреуі әңгімесін аяқтамай, екіншісі қосанжарласа сөйлегенін байқамадым. Олар не айтып отырғанын аңдамасам да, осы бір көрініс күндіз өзім куә болған оғаштау теннис ойынын есіме салды. Осы сәт « Наоко да олармен осылай сөйлесе ме екен » деген ой келді. Сол-ақ екен, өз-өзімнен қыжалат болып, оны қызғанғандай әрі-сәрі күй кештім. Тыңдаған сайын екеуі таңдай қағып « солай деңіз », « ал керек болса » деп неше рет айтты. Тек қасқабас еркектің әңгімесі ұзарған сайын оның дәрігер екеніне шүбәлана бастадым. Асханада маған ешкім назар аударған жоқ десе де болар.
Өз басым көз тігіп қараған я болмаса бұрылып, менің барыма мән берген бір де бір адамды байқамадым. Мен осында жүргенім мұндағыларға қалыпты жағдай көрінді. Тек тамақ ішіп отырғанда жаңағы халат киген адам маған бұрылып, мұнда қанша уақыт болатынымды сұрап қалды. Мүмкіндік болса, қыста тағы келіңіз. Айналаның бәрі аппақ қарға оранатын керемет сурет көресіз. Оның дәрігер екеніне бұрынғыдан бетер күмәндана түстім. Ол сұрағымды түсінбей қалғандай болды. Күнделікті әңгіме сол. Бүгін не істегені, қандай кітап оқығаны, ертеңгі ауа райы – айтатыны. Сенің ойыңша біреу атып тұрып « бүгін ақ аю жұлдыздарды жеп қойды, сол себепті ертең жаңбыр жауады » деп айқай салуы керек пе еді әлде? Маған бәрі тып-тыныш әңгімелесіп отырғаны қызық көрініп кетті тек қана. Балықтың қылтанын тәрелкенің бір шетіне ұқыптап жинады да, қол орамалмен аузын сүртті. Біреуге бірдеңе дәлелдеп те, біреудің назарын өзіңе аударып та әуре болмайсың. Бірақ осы бір тып-тыныш ортада тамақ ішіп отырған маған дәл сол мезетте адамдардың шу-шұрқан ортасы ауадай қажет екені қатты сезілді. Жұрттың қарқылдап күліп, дабырлап сөйлегені сондай сүйкімді көрініп кетті.
Соның бәрінен кейінгі айлары әбден ығыр болған басқа емес, дәл мына өзім сияқты едім. Енді тыныштықта балық жеп отырған дәл сол адам жанын қоярға жер таппай кетті. Өзімді арнайы құрылғылар мен механизмдер сататын көрмеде, әлдебір саланың мамандары өздері ғана түсінетін бір тілде, өздеріне ғана қатысты мәлімет алмасып жатқан сәтке куә болып отырғандай сезіндім. Бөлмеге оралған соң Наоко мен Рейко « С » блогында орналасқан моншаға барамыз деді. Маған қаласаң, жуынатын бөлмедегі себезгіге түсіп ал деді. Олар кете салысымен шешініп, жуынып алдым. Билл Эванстың күйтабағын ойнатып қойып, шашымды кептірдім. Наоконың туған күнінде осы әуенді тыңдағанымыз, оның жылағаны, оны құшқаным есіме түсті. Осыдан жарты жыл бұрын емес, құдды бір есте жоқ ескі заманда болған оқиға сияқты. Бұлай болатыны сол түнді қайта-қайта еске ала бергенімнен болар, сірә, деп топшыладым. Айдың жарығы мол түсіп тұрғасын жарықты сөндірдім де, диванға қисайып Билл Эванстың пианино шығармаларын тыңдадым. Терезеден түскен ай сәулесі көлеңке басын барынша ұзартып, қабырғаларды аралас бояумен бояп тастағандай еді. Рюкзактан бренди құйылған темір құтымды шығарып, оны аузыма тақап, ұрттап-ұрттап алдым.
Өңештен өткен жынды су әуелі асқазаныма жетіп, одан кейін бар денеме жайылып сала берді. Тағы бір ұрттап, қақпағын жауып, құтыны орнына салып қойдым. Маған ай музыка әуенімен бірге тербеліп тұрғандай көрінді. Арада жиырма минуттай уақыт өткенде Наоко мен Рейко моншадан оралды. Мұндай жап-жарық айды көрмегелі не заман?! Наоко асүйден ұзынша, аппақ балауыз шам алып келді. Тұтаттым да, еріген майын тәрелкенің түбіне тамызып, балауызды соның үстіне бекітіп қойдым. Рейко жалынынан темекі тұтатты. Сол сәт бұл жаһанда шамды айнала отырған үшеуімізден өзге тіршілік нышаны қалмағандай еді, Аппақ қабырғаға түскен ай сәулесінің көлеңкесіне дір-дір еткен балауыз шамның көлеңкесі қосылды. Наоко екеуіміз диванда, Рейко біздің қарсымызда, тербелетін креслода отыр. Бастысы шарап ішсең де, сыра ішсең де, орнымен ішсең болды. Осындағы қызметкерлер арасында бір досым бар, сол әкеп береді маған. Рейко тоңазытқыштан ақ шарап шығарып, тығынын бұрандамен ашып, үш фужер әкелді. Дәмі сондай жұмсақ әрі тартымды шарап құдды қолдан ашытқан балшараптай екен. Осы кезде күйтабақ ойнап бітті де, Рейко төсек астынан гитарасын шығарды. Құлағын бұрап, күйіне келтірдім-ау дегенде Бахтың фугасын тарта жөнелді.
Саусақтары қайсыбір нотаны дер кезінде басып үлгермей жатса да, Бахты барынша сезініп тартты. Содан да болар, тартысы жаныңа қажет жылу мен куанышқа мемілдеп толып тұр. Амалсыз өз бетімше үйрендім. Саусақтарым гитараға әлі де болса көнбей жатыр. Бірақ гитара тартқан өзіме ұнайды. Өзі сондай шағын болса да, соншама нәзік. Құдды кішкентай, бірақ жанға жайлы бөлмелер сияқты. Сосын Бах шығармашылығынан қысқа бір сюита тартты. Шаранты ұрттап қойып, майшамға қарап, Бахтың әуеніне елтіп, шаршағаным бір басылып, рахат күй кештім. Рейко Бахты тартып болғанда, Наоко одан енді Beatles шығармаларын тартшы деп өтінді. Амал жоқ, бастықтың айтқанын орындау керек! Обалы нешік, Рейко « Мишельді » керемет орындап шықты. Сосын шараптан бір ұрттап, темекісін тұтатты. Бұдан кейін Nowhere Man мен Juliya-ны айтты. Рейко ән айтқанда ара-тұра көзін жұмып алып, басын шайқап қояды екен. Ән айтып болғасын қайтадан шарап ішіп, темекі тартты. Рейко асүйге барды да, фарфордан жасалған мысық бейнесіндегі тиынсалғыш алып келді. Наоко әмиянынан жүз йен шығарып, тиынсалғышқа салды. Сүйікті әнім болғасын солай істеймін.
Жақсы әнге шын көңілден айтылған алғысым – осы. Рейко саусақтарын әдемілеп жазып алды да, « Норвег орма­нын » тартуға кірісті. Бұл әнді де жан-жүрегімен беріле айтты. Ештеңені әсірелеп әуре болмады. Мен де қалтамнан жүз йен шығарып, тиынсалғышқа салдым. Жалғыз өзім түнек басқан, сыз орманның ортасында. Ешкім көмекке келмейді. Мен өтініп сұрамайынша оны Рейко айтпайтыны сол. Сосын ол босса-нова жанрында біраз композиция тартты. Екі көзім Наокода. Хатта өзі жазғанындай бұрынғыға қарағанда әлдеқайда тыңайып, жүзі күнге тотығып, бой-бітімі сымдай тартыла қалыпты. Таза ауадағы дене еңбегі мен жаттығулардың ықпалы болғаны көрініп-ақ тұр. Жанары бұрынғыдағыдай тұнық әрі тұңғиық болса, оймақтай ғана нәзік ерні дір-дір етіп тұрғандай көрінді. Жалпы алғанда, әдемілігіне келісті келіншектердікіндей өзгеше қуат бітіпті. Көркем болмысының тасасында тығылып жататын қандауырдың жүзіндей қылпып тұрған нәзіктік бірте-бірте жоғалып, орнына жаныңа жай тапқызар сабыр орнағандай. Маған осы тұрысында бұрынғыдан да әдемі болып кеткендей көрінді. Айналдырған алты айда әйел заты осыншама өзгеріп сала береді екен-ау деп қайран қалдым. Оған бұрынғыдан да бетер ынтық бола түскенім нендей шындық болса, оның осы уақыт аралығында біраз дүниеден айырылғаны да сондай өкінішті жайт еді.
Бірте-бірте даралыққа жетелейтін қыз баланың бойындағы өзіндік әдемілік енді оған еш уақытта оралмайтыны ақиқат емес деп кім айта алады?! Наоко не істеп, не қойып жүргенімді суыртпақтап білгісі келгесін, оған университеттегі ереуіл мен Нагасауаны айтып бердім. Нагасауа туралы бұрын айтпағасын, оның болмыс-бітімі, ешкімге ұқсамайтын ой-жүлгесі мен ерекше тәлім-тәрбиесін дәл сипаттап беру оңай соқпады. Десе де, Наоко жалпы не айтқым келгенін түсінгендей болды. Жатақханадағы досымның айрықша адам екенін баса көрсеткен соң, екеуіміз қыздарға барғанымыз жайлы айтқан орынсыз болар еді. Гитарасын құшақтап алған Рейко шараптан ұрттап, темекісін будақтатып қойып, ауық-ауық Бахтың фугаларын тартып отыр. Ұнайды десем, өтірік айтқаным болар еді. Оның өзі де біреуге ұнай қойсам дейтін адам емес. Бұл тұрғыда өте шынайы, адал әрі тұрақты жігіт. Оған өзі керегі де сол. Наоко ойланып тұрып қалды. Оның ақылдылығы да сонда. Ол осында келсе, бұл жерден екі-ақ күнде шығып кетер еді. Ол қай жерге барса да өлмейді. Не істеп, не қою керегін айтқызбай түсінетін ондай адамдарды бәрі құрметтейді. Жалғыз сенде ғана емес, менде де өзімді түсінбейтін дүниелер жетіп-артылады. Сол себепті өзіңді жазғыра берме.
Наоко екі тізесін жиып, иегіне тіреп отырды. Тәрбием де, оқыған мектебім де қарапайым. Түр-басым да көптікіндей. Бағаларым да орташа. Ойларымның да алабөтен ештеңесі жоқ. Сол кітапты оқуға сен бергенсің маған, – деп Наоко қутыңдап күлді. Шынымен қарапайым адаммын. Бойымда ерекше дейтін не бар, мысалы? Сенімен неге жатты деп ойлайсың сонда? Әлде ішіп алып, кім көрінгенмен жата береді деп ойладың ба? Наоко аяғының ұшына қарап біраз ойланып отырып қалды. Мен де не дерімді білмей, шарапқа қол создым. Рейко тартып отырған гитарасын алдына қойды да: – Әлі жиырмаға да толмаған бала екенсің ғой! Өмірің қалай өтіп жатыр өзі? Наоко үн-түнсіз, екі көзі бақырайып маған қарады да отырды. Рейкоға алғашқы жүрген қызыммен қайтіп жатқанымды, содан кейін одан қайтіп бөлек кеткенімді айтып бердім. Оған деген сезімім суып қалғанын түсіндірдім. Нагасауаға еріп бөтен қыздарға барғаным да әңгімеден тыс қалған жоқ. Жаным сондай қиналды. Танымайтын бөтен қыздармен жа­тып жүргенім де содан шығар, бәлкім. Наоко басын изеп отырды да, жанарын көтеріп, көзіме қарады. Білгің келе ме соның жауабын?
Өлетін адам өлді, ал біз әрі қарай өмір сүруіміз керек. Басымды изедім. Рейко болса бір күрделі пассажды қайта-қайта тартып отыр. Сосын көбелек пошымды қыстырғышты айналдырды да отырды. Бірнеше рет орайын табуға тырысып көрдік. Бірақ бір де бір реті келмеді. Неге олай болғанын ол кезде де, қазір де түсінген емеспін. Оны жақсы көрдім, сол себепті пәктігімнен айырылып қалам деген қорқыныш болған жоқ. Ол маған не істе десе де, істеуге дайын едім. Бірақ біз ойлаған нәрсе сол беті болмай-ақ қойды. Ол шашын жинап, қыстырғышын қайтадан тағып қойды. Сол себепті үнемі ауыратын. Құп-құрғақ болғасын ауыртпай қайтсін?! Неше түрлі істеп бақтық. Ауыртпасын деп крем де жағып көрдік, сонда да болмады. Содан кейін оның құмарын қолыммен я аузыммен қандырамын. Не айтып отырғаным түсінікті болар енді? Үнсіз ғана басымды изедім. Наоко терезеден жарқырап тұрған толған айға қарады. Бірақ дүниенің бәрі біз ойлағандай бола бермейді ғой. Мұны қазір саған неге айтып отырғанымды өзім де білмеймін. Бірақ сенімен жатқанда төмен жағым суланып сала берді. Оны өзің де байқаған боларсың?
Құшақтаса екен, сүйсе екен, шешіндірсе екен деп есім шықты. Аймаласа, салмағымен жаншыса деп дегбірсіздене күттім. Мұндай сезімді бұрын бастан кешпегем. Оның сыры неде сонда? Оны қалай түсінсе болады? Кизукиді жақсы көргенім өтірік емес қой енді. Дұрыс түсін. Кизуки екеуіміздің арамызда айрықша бір байланыс болды. Үш жасымыздан бірге ойнап өстік. Неше жыл бойы бірге жүрдік, бірге тұрдық. Бір-бірімізді өте жақсы білдік. Алғаш 12 жасымызда сүйістік. Әсері керемет болды енді. Әлі есімде, алғаш етеккірім келгенде соған барып жылағанмын. Бір-бірімізге сондай жақын едік қой. Ол өлген соң, шыны керек, жұртпен қалай араласу керегін ұқпай қалдым. Одан өзге біреуді қалай жақсы көруге болатыны миыма қонбады. Ол үстелдің үстінде тұрған бокалды аламын деп, оны құлатып алды. Шарап кілемге төгілді. Бокалды көтеріп, үстелдің үстіне қойдым. Наоко біраз уақыт үнсіз отырды да, бір уақытта екі иығы селкілдеп жылап жіберді. Бетін басып, екі бүктетіліп отырып, дәл сондағыдай еңіреп тұрып жылады. Рейко гитарасын жанына қойды да, Наоконың қасына отырып, арқасынан сипады.
Қолын иығына апарғаны сол еді, Наоко кішкентай қорғансыз сәбиге ұқсап оның құшағына тығылды. Оған дейін бұл да есін жияр, – деді Рейко. Мен бас изеп орнымнан тұрдым да, жейденің сыртынан сви­тер киіп, одан кешірім сұрадым. Сен қайтып келгенше бәрі дұрыс болады. Ай сүттей жарық еді. Соқпақ жолмен жүріп отырып тоғайға кірдім. Ай жап-жарықта дыбыстар да өзгеше естілетіндей ме, қалай? Аяқ басқан дыбыс өзімдікі емес, қарсы бағытта теңіз табанында келе жатқан біреудікі сияқты естілді. Ту сыртымнан әредік бірдеңе сыбдыр еткендей болып тұрды. Жан-жануар атаулы мен өтіп кетсін деп демін ішіне тартып тосып тұрғандай, орман үстін ауыр бірдеңе басып алған. Тоғай бітіп, соқпақ жол жоғарыға қарай кететін тұсқа келгенде тізе бүгіп, Наоко тұратын үйге көз салдым. Оның үйін табу соншалықты қиын емес еді. Көп терезенің арасында әлсіз жарық түсіп тұрған терезе біреу-ақ. Өртеніп барып сөнуге айналған жанның соңғы сәулесі іспетті жарықтан көз ала алмай біраз уақыт тұрып қалдым. Сол жарық біржола сөніп қалмасын деп алақаныммен көлегейлегім келді. Түн сайын қарсы жағалаудағы жарықты бақылап отыратын Жей Гэтсбиге ұқсап дір-дір еткен сәулеге қарадым да тұрдым.
Жарты сағаттай жүріп, үйге қайттым. Есік алдына жеткенде, гитараның үні естілді. Баспалдақпен көтеріліп, есікті қақтым. Наоко бөлмеде жоқ екен. Рейко жалғыз өзі кілемнің үстінде гитара тартып отыр. Ол саусағымен ишаралап, Наоко жатын бөлмеде екенін ескертті. Сосын гитарасын қойып, өзі диванға жайғасып отырды да, мені қасына шақырды. Қалған шарапты екеуімізге бөліп құйды. Көңілі алай-дүлей болып қалды. Оған дейін екеуіміз біраз жүріп қайтсақ қалай қарайсың? Екеуіміз шам жарығы түсіп жарқырап тұрған жолмен теннис корты мен баскетбол алаңына дейін барып, сол жердегі көрермен отыратын орындыққа тізе бүктік. Рейко орындықтың астынан баскетбол добын шығарып, қолында айналдырды да отырды. Сосын « теннис ойнай аласың ба? » деді. Күлгенде көзінің қиығындағы әжімдер жиырыла қалды. Шынымен қай істе өзіңді нағыз ас санайсың? Жақсы көретін нәрселерім бар енді... – Ол қандай нәрселер мысалы? Toп адам жиылып ойнайтын ойындар бұрыннан ұнамайды. Неше рет ойнап көрдім, болмады. Олардың маған еш қызығы жоқ. Біз қыста шаңғы тебеміз. Мен білсем, саған сол ұнайды. Күнұзақ қардың үстімен шаңғы тепсең ақ тер көк тер болып шаршайсың, – деді Рейко.
Оң қолына көне бір музыка аспабын көргендей тесіле қарады. Енді оған не істейсің? Қайта ішіндегісін шығарып, жылап алғаны дұрыс. Іштей тұншыққан жаман бәрінен. Бәрін ішіне жинай берген адам шерменде болып өледі ақыры. Оның несі жақсы?! Ең бастысы, шыныңды айт. Содан артығы жоқ. Бәлкім, саған, бәлкім, бүгінгідей Наокоға ол ауыр тиер, бірақ, сайып келгенде, содан қайырлысы жоқ. Наокоға шын жаның ашыса, солай істе. Саған осыған дейін де айттым ғой, оған қалай көмектесем деп басыңды қатырғаннан гөрі, оның оңалып кетуіне барыңды сал. Бұл жердің тәртібі солай. Ақыры осында келген екенсің, ештеңеңді жасырма. Сырттағы жұрт онсыз да шынын айтпайды. Кімді көрмедік десеңші?! Мақтанғаным емес, осы күні адамның түріне бір қарап-ақ емделетін я емделмейтінін сезіп қоямын. Бірақ Наоконы түсінбей-ақ қойдым. Ол турасында бәлен-түген деп ештеңе айта алмаймын. Ол бір ай өтпей жатып құлан-таза айығып кетуі де, ем-дом қонбай жылдар бойы жүріп қалуы да мүмкін. Қиын жері сол. Сол себепті, бұл жерде бір-біріңе барынша шынайы болғаннан артык көмек жоқ. Жақсы көрген адамыңды тану қашанда қиын ғой.
Біте қайнасып кеткендей боласың. Оның үстіне, оның бір-бірімен шырмауықша шатасып кеткен проблемалары да жетерлік. Оларды асықпай, біртіндеп тарқатпаса болмайды. Оның бәріне уақыт керек дегендей. Кім білсін, ойламаған жерден бір-ақ сәтте бәрі шешіліп сала беретін сәттер де болады. Бәлен деп айту қиын енді. Ол баскетбол добын қайтадан шығарып алып, оны айналдырып отырып жерге ұрып ойнай бастады. Тіпті жағдай қиындап, шамаң келместей болып жатса да, сасқалақтамай, бәрін сабырмен істеу керек. Кез келген мәселе бірден шешілмейді. Төзім керек. Сабыр етсең, бәрі бірте-бірте орнына келеді. Осылай қылуға дәтің жете ме сенің? Арада қаншама уақыт өтсе де, ол жақсы бола қоймауы әбден мүмкін. Соны ойладың ба? Басымды изедім. Қашан жазылатыны белгісіз адамды сабырмен күтуге шамам жетеді деп ойлайсың ба? Сонда сен Наоконы соншалықты жақсы көресің бе? Наокоға қатысты айтып отырғам жоқ, жалпы солай. Бірақ қолымнан келгенді аянып қалмасым анық. Олай істемеске лажым да жоқ. Өзіңіз айтқандай, бір-бірімізге көмектеспей болмайды. Басқа жол да жоқ. Өзіңіз не дейсіз? Әлде мастурбация жаса демекпісіз? Ештеңе ұғып жарытпадым әлі.
Рейко допты ұрғанын тоқтатты да, тіземнен қағып тұрып: – Саған қыздармен жатпа деп отырғам жоқ. Ұнаса, жат. Өмір – өзіңдікі, ол жағын өзің шеш. Айтпағым басқа. Өміріңе атүсті қарама. Қазір бір жерден мүлт кетсең, зардабын өмір-бақи тартып өтесің. Оған күмәнің болмасын. Асықпай, аптықпай, ойлан. Наоконы сақтап қаламын десең, өзіңді де сақта, – деді. Ойланайын. Әрине, сенемін. Ол кезде бетімде де қазіргідей әжім жоқ еді. Тек бұдан кейін әйелдерге « әжіміңіз ұнайды » деуші болма. Мұндайды мендей дұрыс қабылдайтын әйел заты аз. Шалбарының қалтасынан әмиян шығарып, әмиянның қалташаларынан бір суретті суырып алды да маған ұсынды. Он жас шамасындағы қыздың түрлі-түсті суреті. Ашық түсті шаңғы тебуге арналған киім киген, қар үстінде камераға қарап күліп тұр. Қызым, – деді Рейко. Қазір жасы тоғызда. Ол суретті әмиянға салды да, мұрнын тартып қойып, темекісін тұтатты. Жастайымнан жұрт талантымды көріп, көкке көтерді. Байқауларда жеңімпаз болдым, консерваторияда да үздік оқыдым. Содан оқу бітірген соң мені Германияға жібермек болған. Қысқаша айтқанда, бәрі ойдағыдай өтіп жатқан.
Қолға алған шаруалардың бәрі оңынан шешіліп, шешілместей түйткіл туындай қалса, орайы келе кететін әйтеуір. Сөйтіп жүргенде ойламаған жерден ақылға сыймайтын бір жайт болды да, бір күні бәрінің күлі көкке ұшты. Консерваторияның соңғы курсында жауапты бір концертке дайындальш жүргем. Күнде-күнде, дүркін-дүркін дайындық жүріп жатқан кезде сол қолымның шынашағы істемей қалмасы бар ма?! Не болғанын білмеймін, әйтеуір бір-ақ күнде сіресті де қалды. Уқалап та, жылы суға малып та, екі-үш күн демалдырып та көрдім – еш қайран болмады! Қайтейін, шошығанымнан ұшып отырып дәрігерге бардым. Олар алай да, былай да қарап, ақырында көрініп тұрған нақты ештеңе таппады. Бар айтқаны – « саусағыңда еш кінәрат жоқ, жүйке жұмысы дұрыс, яғни бар гәп психикада » болды. Салып отырып психиатрға бардық. Бірақ ол да « байқау алдындағы күйзеліс фак­торы, біраз уақыт пианиноны қоя тұру керек » дегеннен өзге жарытып ештеңе айтқан жоқ. Рейко осыны айтып терең күрсінді де, темекісінің түтінін будақтатты. Ара-тұра мойнын кезек-кезек екі жаққа қисайтып қояды. Конкурсы да, пианиосы да құрысын – бәрін ұмытып екі-үш апта алаңсыз жатайын деген ой ғой менікі.
Бірақ онымнан ештеңе шықпады. Қайда барсам да, не істесем де, пиа­нино миымда ызыңдап тұрып алды. Шынашағым осы беті мүлде істемей қалса қайтем деп мазам.кетті. Олай болса қайтіп өмір сүремін? Пианиносыз өмір жоқ деп жүрген адамның бұлай шарқ ұрғаны заңды ғой енді. Төрт жасынан пианино тартып өскен адам музыкадан өзге нені ойлай алсын? Саусақтарымды сақтау үшін мені үй тірлігіне де араластырмай өсірген жоқ па?! Қаймана жұрт мені таныса, сол талантымнан ғана таныды. Енді сөйтіп өскен қыз пианинодан айырылса, не болатынын елестетші өзің. Мен жынды болмай, кім жынды болады?! Қысқасы, бір-ақ күнде есім ауып қалды. Ар жағы – қап-қара түнек! Ол темекінің тұқылын жерге тастады да, аяғымен мыжып, мойнын кезек-кезек екі жаққа қисайтты. Екі ай ауруханаға жатып шықтым. Көп өтпей шынашағым ақырын-ақырын қимылдай бастаған соң, консерваториядағы оқуымды жалғастырып, тәмамдадым. Бірақ сол арада ішім қаңырап бос қалған еді. Ішімдегі қайнап жатқан бұрынғы қуат үшты-күйлі жоғалып кетті. Дәрігер « кәсіби пианистің жүйкесі темірдей болуы керек » деп мені ойға алған мақсатымнан бас тартуға көндіріп бақты. Консерваториядағы оқуымды бітірген соң үйренушілерге үйден сабақ бердім.
Жаным әбден қиналды. Күнім тоқтағандай күй кештім. Өмірімнің ең бір әдемі кезеңі жиырма жасымда үзілді де қалды. Ондай азапты сезіне аласың ба? Соншама мүмкіндігі бар адам бәрінен бір сәтте айырылды да қалды. Ешкім қол соқпайды, ешкім әупектемейді, ешкім мақтамайды. Құдайдың құтты күні көршілердің балаларына Бейердің этюдтары мен сонатасын қайталатып қойып жүргенің сол. Көңіл-күй жоқ, үнемі жылай бе­рдім. Қарап тұрып-ақ күйетін нәрсе ғой енді! Өзіңнен төмен тұрған кемталанттар байқауда жеңімпаз болып, филармонияларда жеке концерт беріп жатса, сен жыламай, кім жылайды?! Обалы қане, әке-шешем көңілімді аулап-ақ бақты. Оларға оңай болды дейсің бе?! Кеше ғана жұрттың алдында жарқырап жүрген қызы бір-ақ күнде жүйке ауруына шалдыққандар қатарына қосылып жатса, ішкені ірің, жегені желім болды деген сол емес пе?! Ол қыз енді күйеуге де беруге келмейді. Бірге тұрған соң олардың ойын да сезіп отырасың. Ондайға төзу оңай ма?! Жұрттың сөзі мен көзінен жасқанып ешқайда шықпайсың. Өзің туралы ұнамсыз бірдеңе естіп я сезіп қалсаң, бітті дей бер! Ес ауып, көз қарауытып... бәрі қайта басталады!
Әлі есімде, онда жасым 24-те болатын. Жеті ай бойы есік-терезесі жабық, биік дуал қоршаған бір шипажайда жаттым. Пианиносы жоқ, ластау жер еді. Не істерімді білмей, өзіммен-өзім жынды болып жүрген кезім. Бар ойым « осы жерден барынша тезірек құтылсам » дейтінмін. Жеті ай – аз уақыт емес. Айтпағым, мына әжімдер сол кезде түскен. Рейко мырс етіп күлді. Менен бір жас кіші әрі ұшақ жасайтын компанияда инженер болып істейтін. Артық-ауыс сөзі жоқ, адал әрі мейірімді жігіт болды. Алты ай бойы менен сабақ алып жүрді де, тосыннан бір күні сөз салды. Сабақтан кейін шай ішіп отырғанбыз... Елестетші өзің. Бір де бір рет кездесуге шақырмаған, қолыма қолы тиіп көрмеген адам. Әлбетте, шошып кеттім. Бірден тие алмаймын дедім. Ол себебін сұрады. Жасырмай бәрін айттым. Екі рет емделіп шыққанымды, бұл аурудың салдары қалай болатынын, болашақта қайталануы мүмкін екенін бүге-шігесіне дейін түсіндірдім. Ол ойланып көрейін деді. Араға апта салып сабағына келгенде сол ойынан айнымағанын айтты. Аптасына бір мәрте кездесіп, онда-мұнда қыдырып, түрлі тақырыптарға әңгіме айтып жүрдік. Маған ол қатты ұнап қалды.
Онымен жүргенде өмірге қайта мән кіре бастағандай болды. Оның қасында бастан өткен азаптың бәрі ұмыт болып, жеңілейіп сала беретінмін. Атақты пианист бола алмасам, жындыханада жатсам, өмір сонымен тоқтап қалмайтын шығар енді?! Алда әлі біз көрмеген неше түрлі қызық бар дегендей. Мені осындай күйге бөлегені үшін оған шексіз риза едім. Сөйтіп жүріп арада үш ай да өте шықты. Ол ұсынысынан бас тартпайтынын айтты. Сосын оған былай дедім: « Менімен жатқың келсе, оған қарсылығым жоқ. Бұған дейін бір де бір еркек етегімді ашпаған. Сен маған қатты ұнайсың. Сол себепті не істесең де, еркім қолыңда. Бірақ үйленудің жөні бөлек. Мені алсаң, бар азабымды қоса қабаттап аласың. Ал ол сен ойлағандай оңай дүние емес ». Ол болса « Бәріне дайынмын. Сенімен жатқысы ғана келеді екен деп ойлама, саған үйленіп, үй болып, барымды бөліскім келеді » дейді. Ол шынын айтты. Ойындағысын ашып айтатын, айтқанын істейтін жігіт еді. Мұндайда мақұл дегеннен өзге не дейсің?! Келісімімді бердім. Араға төрт ай салып барып үйлендік. Ол маған бола ата-анасымен кетісті.
Әке-шешесі Шикокудағы жатаған үйлердің бірінде тұратын. Ол кісілер өткенімді қазбалап, неден ауырып, қайда жатқанымды біліп алған көрінеді. Мұндай жағдайда ұлының үйленуіне қарсы болатыны айтпаса да түсінікті. Сол себепті үйлену тойымыз болмай қалды. Бар болғаны некемізді ресми тіркеттік те, екі күнге Хаконэге кетіп қалдық. Өзімізді бақытты сезінуге сол да жетіп жатты. Сенемісің, тойға дейін қыз болып жүрдім. Ал үйленген кезде жасым 25-те болатын! Осы сәтте Рейко күрсінді де, баскетбол добын қайта қолына алды. Өйткені біз сияқты науқастарға ең бастысы сенім ғой. Өз тағдырымды осы адамға сеніп тапсырғым келді. Аяқ астынан басым қысып, жынды адамның кейпіне кіретіндей жағдайым сәл нашарлай түссе, ол соны сол мезет байқай қойып, жүгіріп келіп, асқан ыждаһаттылықпен бағып-қағып, барынша сабыр сақтап, бәрін қалпына келтіре қоятын. Осы сенім барда бізге ол дерт жоламайды. Ең бақытты күндерім өтіп жатты. Өмір маған ғажап боп көрінді! Мені біреу буырқанған, суы тастай теңізден шығарып алып, жып-жылы көрпеге орап, жұп-жұмсақ төсекке жатқызып қойғандай рәт күй кештім. Арада екі жыл уақыт өткенде сәбилі болып, қарбалас өмір басталды да кетті. Дертімді біржола ұмыттым.
Таң атқаннан кеш батқанша үй ішінің тірлігіне араласып, бала қарап, жұмыстан қайтқан күйеуіме тамақ берумен болдым. Қарап тұрсаң, күнде-күнде қайталанатын бір жұмыс. Бірақ біздің ең бақытты күндеріміз де дәл сол кез болатын. Бұл мамыражай, бей­там өмір біразға созылды. Дәлірек айтсам, мен 31 жасқа толғанша. Содан аяқ астынан ашық аспанда найзағай шатыр еткендей болды да, бәрі қайта басталды! Мен шашылып қалдым. Рейко темекісін тұтатты. Жел бұл уақытта басылып қалған бо­латын. Темекінің түтіні тік көтеріліп, қою қараңғыға сіңіп жатыр. Көк жүзінде жұлдыздар самсап тұрғанын енді ғана аңғардым. Оны ойласам, күні бүгінге дейін денем түршігіп сала береді. Ол бос қолымен самайын сипады. Сен мені емес, Наоконы тыңдау үшін келдің ғой. Өзге емес, өзім үшін, әлбетте. Бах, Моцарт, Скарлаттидің шағын туындыларын ойнаудан бастадым. Араға қаншама уакыт салып барып ойнағасын, қиын болғаны айтпаса да түсінікті. Саусақтарым бұрынғыдай бағынбайды. Десе де, музыкаға қайта оралғаныма қуандым. Саусақтарым пернеге тиген бойда музыканы қаншалықты сағынғанымды, пианино маған ауадай қажет екенін сезіндім. Музыканы өзің үшін тартқаннан асқан ләззат бар ма өмірде?!
Өзіңе айттым ғой, төрт жасымнан пианино тарттым деп. Сонша уақыттан бері тартып келсем де, өмірімде өзім үшін бір де бір рет тартпаған екем. Емтихан тапсырам деп я болмаса үй тапсырмасын пысықтау үшін немесе біреуді таң-тамаша етуге тартып келіппін. Аспапты игеру үшін өйтпесе болмайды, әлбетте. Адамның музыканы өзі үшін тартатын жасы келеді сонан соң. Оның керек болатыны да сол. Кәсіпқой музыканттар ортасынан алыстап, жасым 31-ден асқанда соны түсіндім. Баламды балабақшаға жібергеннен кейін үйдің ішін тез-тез реттестіріп, бір-екі сағат пианино тартып рахаттанатынмын. Бұған дейін бәлендей ештеңе болмағанын өзің де аңғарып отырған боларсың? Мен басымды изедім. Келгендегі мақсаты – қызыма пианинодан сабақ беріңізші дейді. Бір маңда тұрсак та, үйіміз бір-бірінен алшақтау орналасқасын ба, қызын мүлде танымайды екем. Көрші әйелдің айтуынша, орта мектепте оқитын 13-14 жастағы қызы біздің үйдің тұсынан өткен сайын менің пианино тартып отырғанымды естиді екен. Тартысымды ұнатып жүріп, өзімді көрген соң шешесіне сөйлесші деп ызыңдаған сияқты. Көршіміздің сөзіне қарасам, осы уақытқа дейін біраз адамнан сабақ алып үлгерген қызы енді мұғалімсіз қалғанға ұқсайды. Бас тарттым.
Бас тартқан себебім – ол жаңа үйреніп жүрген оқушы болса бірсәрі, неше жыл сабақ алып келген балаға аспапты енді қайта қолға ала бастаған мен не үйретем?! Оның үстіне, бала бар дегендей. Сосын қайта-қайта мұғалім ауыстыра беретін шәкірттен опа болмайды, оны ата-анасына қайтіп айтасың?! Бірақ ол да алған бетінен қайтпайтын қайсар әйел екен, жоқ дегенде бір рет жолығыңызшы деп өлердегі сөзін айтып тұрып алды. Бұл әйелден оңайлықпен құтылмасымды білдім де, бір рет көрейін деп келістім. Үш күннен кейін қыздың бір өзі үйге келді. Оның әдемілігін сөзбен айтып жеткізу мүмкін емес енді! Құдды періште дерсің. Мұндай пәкизат сұлулықты бұрын-соңды көрген емеспін! Оның қына жаққандай ұзын қап-қара шашы, оқтай түзу аяғы мен қолы, жаһут тастай мөлдіреген жанары, әп-әдемі, оймақтай ерні көрген сәтте естен тандырды. Тілім байланып қалғандай, сөйлей алмай қалдым. Ол диванға жайғасқан бойда қонақ бөлме нұрланып сала бергендей болды. Көзім қарыққандай, жанарым жасқана берді. Сондай бала еді. Бет-бейнесі әлі күнге көз алдымнан кетпейді. Рейко алдында сол қыз отырғандай көзін сығырайта қарады.
Байқаймын, ақылды бала сияқты: әңгімесі қызық, ойы нақ, әңгімелескен адамды баурап алады. Бір ауыз сөзбен айтқанда, сұмдық енді! Бірақ сол құдірет неде екенін сол кезде түсінген жоқпын. Ақыл-ойына еріксіз бас шайқайсың. Оның алдында санам жұмыс істеуге қауқарсыз болып қалды. Оның жастығы мен әдемілігі өзімді адамзат баласының ең бір сұрықсыз пендесі сезінуге мәжбүр етіп қана қоймай, ол жайлы ойларым пасықтық пен іштарлықтан ғана тұратынын паш етіп тұрғандай еді. Рейко осыны айтты да, басын шайқай берді: – Сол сұлулық пен ақыл маған бұйырса, күнім басқаша болар ма еді. Сондай сұлулық пен ақылы бар адамда бұл өмірде не арман болуы мүмкін? Жұрттың бәрі жақсы көрген адамның әлсіздерге қырын қарап, оларды кемсітудің не қажеті бар? Ал әгәрәки олар солай істеп жатса, оған не себеп болуы мүмкін? Кәдуілгі өтірік айтпаса тұра алмайтын адам. Ем-домға көнбейтін сондай ауру. Өтірікті ойдан-қырдан құрастыра береді. Өзі айтқан өтірігіне өзі сенеді. Оқиғаны барынша шынайы шығару үшін қалған жайттарды соған ыңғайластырады. Тыңдаушының күдігін оята бастаған нәрселерді алдын ала сезіп, орайын келістіріп, тігісін жатқызып жіберетін ойы жүйрік адам еді.
Айтқанына сенбеске лаж қалмайтын. Осындай сүйкімді қыз өтірік айтады дегенге жан баласы сене қоймас. Мен де солай ойладым. Алты ай бойы маған айтпаған өтірігі жоқ. Ол не айтса да, күмәнданбай тыңдай беретінмін. Не деген ақымақтық десеңші?! Мұны суайттық дейді. Әдетте мұндай әдеті бар адамдарды жұрт білетіндіктен, олардың өтірігі бәлендей зиянсыз келеді ғой. Бірақ мына қыз оларға ұқсамайды. Өзін қорғап қалу үшін ол небір жан ауыртар өтірікті көзді бақырайтып қойып айта беретін. Ол жолда білгенін аянып қалмайтын. Кімге қай өтірігін айту керегін жақсы меңгерген ондай адам кем де кем. Ненің не екені күні ертең-ақ белгілі болып қалатындықтан, шешесі мен жақын құрбыларына ол барынша өтірік айтпауға тырысатын. Ал айтуға мәжбүр болса, жан-жағын қымтап бағатын. Өтірігі ашылып қалған жағдайларда әдемі көзінен жасын бұлап, даусы дірілдеп, жұрттың аянышын оятып жіберетін. Бейшара бола қалған адамға қайтіп ашуланасың? Неге мені таңдап алғанына әлі күнге таңым бар. Кезекті құрбаны болдым ба, жоқ, мені құтқарушы көрді ме, түсінсем бұйырмасын. Енді оның еш маңызы да жоқ. Болар іс болды. Осыны айтты да, ол біразға дейін үнсіз қалды.
Біздің үйдің тұсынан өтіп бара жатқанда пианиноның даусын естіп есі кеткенін, көшеден мені көрген соң маған бас ұрғанын айтты. Басқа сөз емес, бас ұрдым деді ең қызығы. Ұялғаннан қызарып кеттім. Осындай қуыршақтай әдемі қыз да біреуге бас ұрады екен-ау! Оның бар сөзі бірдей өтірік деуге келмес енді. Ол кезде жасым отыздан асқан, ол сияқты асқан әдемілігім де, алып бара жатқан дарыным да жоқ. Десе де, ол солай десе, бойымда онда жоқ бір тартымдылық болып тұр ғой. Өзім солай деп шамаладым. Оның маған қызығып жүргені тегін емес. Мақтанғаным емес, бүгін енді соған сенбеске лажым да жоқ. Не айтпағыңызды түсініп отырмын. Бахтың инвенциясы болатын. Ол бір түрлі қызық орындады. Қызық болғанда да, әдеттегіден тыс, ешкімге ұқсамайтын орындау. Әрине, кем-кетігі бар. Арнайы мектепте оқымаған, сабақты бірде алып, бірде алмай, өз бетінше талпынып жүрген бала ғой енді. Дыбыстарында олқылық бар. Музыка мектебіне мұндай орындаумен екі бастан өте алмайсың. Бірақ тыңдауға келеді. Тоқсан пайызы мүлде жарамсыз болғанымен, қалған он пайызында тыңдауға келетін музыка бар.
Әрі анау-мынау емес, Бахтың инвенциясы болатын! Бұл неғылған адам деп енді оған әуестігім арта түсті. Әлбетте, Бахты бұл қыздан әлдеқайда мықты ойнайтын балалар жетіп-артылады. Олар Бахты он есе, керек десең, жиырма есе жақсы ойнайды. Бірақ оларда жоқ нәрсе, олар оны сезінбей, тақтұқ ойнайды. Ал бұл қыздың ойынында шеберлік болмағанымен, тыңдаушыларды елітіп әкететін бірнәрсе бар. Бұл қызбен жұмыс істеуге болады екен деп ойлағаным да сол. Әрине, кәсіби дәрежеге қол созбасымыз анық. Өзім деңгейлес, яғни өзі үшін ойнағаннан ләззат алатын бақытты пианист қылуға не кедергі? Алайда мұның бәрі бос әуре болып шықты. Ол өз бетімен, тып-тыныш жұмыс істей алмайтын адам еді. Өзгелерді таңғалдыру үшін ол кез келген нәрсені бүге-шігесіне дейін есептеп қойған бала емес, нағыз бәле болатын. Өзін тыңдаған адамдар оған бас шайқап, мақтауын асыратынын ол өте жақсы білді. Керек десең, менің мейірімім туғ­ан деп қандай шығарма ойнау керегін де тап-тамаша біліп келді. Оның бәрін алдын ала есептеп, ойнайтын шығармасын бірнеше мәрте пысықтағанына да күмән жоқ. Оның бәрін қалай істегенін көріп тұрмын.
Сонша жылдан кейін, соның бәрін біліп тұрсам да, айтылуға тиіс бір шындық – ол сол жолы Бахты тамаша орындап шықты. Оны қазір тыңдасам, дәл сондағыдай жотам шымырлап кетеріне күмән жоқ. Мұны оның зымияндығы мен қулығын біліп тұрып айтып отырмын. Бұл өмірде осындай қызықтар да болады. Рейко жөткірінді де, үндемей қалды. Олар бұл күні сабақ оқымайтын. Ол сабақтан қалмайтын, кешікпейтін, жақсы оқушы болды. Айтқан тапсырманы бұлжытпай орындайтын. Ал сабақтан кейін біз шай ішіп, тәтті жейтінбіз. Осы кезде Рейко бірдеңе есіне түскендей, алқын-жұлқын сағатына қарады. Наоко не болды екен? Сен оны ұмытып кеткен жоқсың ба өзі? Бұл ұзақ әңгіме. Мұны айтуға бір кеш аздық етеді. Ағаш арасынан өтетін соқпақ жолмен кері қайтып, үйге келдік. Майшам сөніп, қонақ бөлме қап-қараңғы болып тұр екен. Жатын бөлменің есігі ашық қалыпты. Тумбочканың үстіндегі жанып тұрған шамның әлсіз жарығынан бөлмеге болар-болмас сәуле себезгілейді. Диванның үстінде отырған Наоко қозғалмайды. Аяғын астына басып отырған ол үстіне кең пішілген көк түсті халат киіп, мойнын қымтап алыпты.
Рейко оған жақындап барды да, қолын оның басына қойып: – Қалай болдың? Бәрі жақсы ма? Кешір, – деді Наоко ақырын сөйлеп. Сосын маған бұрылып, менен де кешірім сұрады. Мен жақындап барып оның қасына отырдым. Ол құпия бірдеңе айтардай маған бұрылды да, құлағымның түбінен ақырын сүйіп алды. Сосын естілер-естілмес « кешір » деді де, бұрылып қайта отырды. Наоко күліп, маған қарады. Таңғы алтыда тұрады, таңғы асын осы жерде ішеді екен. Сосын құстардың астын тазалап, әдетте даладағы жұмыстарды істейтін көрінеді. Наоко өз басым жеміс-жидекке қараймын дейді. Түскі асқа дейінгі немесе кейінгі бір сағатты науқастар дәрігермен әңгімелесуге немесе топтық талқылауға арнайды. Түстен кейінгі уақыт әр адамның өз қалауына қарай я спортқа, я шаруашылық жұмыстары мең әртүрлі үйірмелерге арналады. Наоко француз тілі, тоқыма, пианино мен ежелгі дүние тарихы курстарын таңдап алыпты. Біз мұнда бірде оқытушы болсақ, бірде оқушы боламыз. Француз тілінен мықты адам француз тілін үйретсе, тарихты әлеуметтанушылар оқытып, ісмерлер киім тоқуға баулиды. Былайша айтқанда, ешкімге ұқсамайтын өзіндік мектеп бір. Әттең, мен ешкімге ештеңе үйрете алмаймын.
Бұл жерде оқыған ұнайды. Көрші қыздармен түрлі ойындар ойнаймыз. Нағыз салауатты өмір емей немене?! Тұяқ серпуге шамамыз келмей қалады. Сағатыма қарадым. Кешкі тоғыз болып қалған екен. Өзіңді тыңдағым келеді. Әңгіме айтшы. Ұмытпасам, алтыншы сыныпта болса керек. Маған езіліп кеткен бір қорап шо­колад әкелгенсіңдер. Қорапқа жабысып қалған, ала алмай әбден ит әурем шығып еді. Күні кеше емес, құдды бұрын болған оқиға сияқты... қызық. Сосын сен бір ұзақ өлең жазғансың. Саған Кизуки жиі барып тұрды ма сол кезде? Соған бола да ренжістік қой кейін. Саған дейін бір келді, сенімен бір келді, бары сол. Оған дауа жоқ. Бірінші келгенінде бар-жоғы он-ақ минут отырды. Қолында апельсин, аузы қомпылдап мен түсінбейтін бірдеңелер айтқандай болды. Сосын апельсинді аршып берді де, тағы бірдеңелер айтты да, жоқ болды. Айтқанынан бар түсінгенім, аурухана атаулыны жек көреді екен, көп отыра алмайтыны сол. Осыны айтып, Наоко күлді. Әйтпесе ауруханада жатқан жақын адамына кеп, есі дұрыс адам мұнда көп отыра алмаймын дей ме? Кім жақсы көреді ауруханада жатқанды?
Ауруханаға кеп көңілімді аулағанның орнына... айтып отырмын ғой, дауа жоқ оған! Ол өзін әдеттегідей ұстайтын. Сені қатты жақсы көретін. Ол саған өзін тек жақсы қырынан көрсетуге тырысатын. Ал менімен оңаша қалғанда жайылып сала беретін. Көңіл-күйі қатты құбылғыш еді ғой. Бір сәтте лепіріп сөйлеп отырып, бір сәтте үн-түнсіз мұңайып қала салатын. Үнемі солай істейтін. Бала күнінен келе жатқан мінез. Обалы қане, өз-өзін қолға алып, қатты өзгергісі кеп бақты. Наоко диванға аяғын жазып отырды. Оның бойында жақсы қасиеттер көп болғанымен, өз-өзіне ие бола алмай-ақ кетті. Наоко күлді: – Ол мұны естігенде қатты қуанар еді. Жан дегенде жалғыз досы сен едің ғой. Өйткені мен де он­дай кезде оның тек қана жақсы жағын көретінмін. Үшеуіміз бірге жүргенде жаным жай табатын. Саған қандай болғанын қайдам, мен үшін ең бір керемет шақтар сол еді ғой, шіркін. Мұндай әдемі ортаны ешкім де мәңгі сақтап қала алмайтыны анық. Оны Кизуки де, мен де, сен де түсіндік. Солай емес пе? Басымды изедім. Жақсы қасиеттерін қалай жақсы көрсем, оны да солай жақсы көрдім.
Оның сол әлсіздігінде де сұрқиялылық я зымияндық деген атымен жоқ болатын. Оны өзіне сан мәрте қайталап айтқаныммен, маған сенбей қойды. Сенбейтін себебін екеуіміз үш жасымыздан бірге өскенімізбен байланыстырды. Саған бәрі жақсы болып көрінеді » деді. Бірақ мен ол туралы ойымды еш уақытта өзгерткен емеспін. Бұрын қалай жақсы көрсем, солай жақсы көріп қалдым. Маған одан өзге ешкім керек те емес еді. Наоко маған қарады да, мұңдана жымиды. Біздің жанымыз ғана емес, тәніміз де бір сияқты еді. Бізді екі айырып жіберсе, бір тылсым тартылыс күші қайта бір-бірімізге қосып қоятындай болатын. Сол себепті де екеуіміздің бірге жүргеніміз қалыпты дүние көрінетін. Бір нәрсені ойлап не бас қатырып та жарытпағанымыз сол. Он екі жасымыздан бастап сүйісіп, он үш жасымыздан аймаласа бастадық. Ол маған келетін я болмаса мен оның бөлмесіне кіріп алып, қолыммен құмарын қандыратынмын. Неге екенін, өзімізді ерте есейдік деп ойламаймын. Мұның бәрі өз ретімен болып жатқан қалыпты жайт көрінетін. Ол үрпімді ұстап, күнтимесіме қол жүгірткісі келсе қарсы болмайтынмын. Шәуһаты бойына сыймай бара жатса, оған да көмектесетінмін.
Бізді көріп қалған біреу-міреу бұларың не деп ұрысса, біз оған таңғалар едік. Айтып отырмын ғой, мұның бәріне әдеттен тыс дүние деп қараған жоқпыз. Өзіміз істеуге тиіс деп есептеген дүниені ғана істедік. Бір-бірімізге көргіміз келген дене мүшелерін көрсеттік. Тәніміз бір-бірімізге тиесілі сияқты көрінетін. Бірақ қажет кезінде өзімізді тоқтата да білдік. Мен бала көтеріп қалуым мүмкін деп қорықтық. Ол кезде одан қалай сақтану керегін екеуіміз де білмейтінбіз. Кизуки екеуіміз бірге жүріп, бірге тұратын егіздей өстік. Осының арқасында жыныстық жетілу кезінде пайда болатын мазасыздық пен балалардың бойында есейе келе пайда болатын менмендік бізді айналып өтті. Былайша айтқанда, қай жағынан алғанда да бір-бірімізді ішіп-жеп қойғандай едік. Айтып отырғаным саған түсінікті болар деп ойлаймын. Кизуки тірі болғанда, сөзсіз әлі де бірге жүріп, бір-бірімізді жақсы көріп, сосын бірте-бірте бақытсыз жандарға айналар едік. Наоко қолымен шашын жинады. Сосын шаш қыстырғышын алып, еңкейген сәтте шашы бет-аузын жауып кетті. Біз борышымызды өз уақытында төлемедік. Енді соны өтейтін кез келді. Кизуки – қабірде, мен – мұнда.
Қарны ашса ба­нан жей сап, торыға бастаса бір-бірінің құшағына ұмтылатын біз жапандағы аралда жалаңаш һәм жабайы өскен балалар іспеттіміз. Бірақ өмір-бақи бұлай бола бермейтіні ақиқат нәрсе ғой. Біз есейіп, енді қоғам өміріне араласуға тиіс болатынбыз. Сен бізге қымбат болғаныңа себеп сол. Сен арқылы біз сырт дүниемен байланысқа түстік. Сен арқылы біз үлкен ортаға бой үйретеміз деп ойладық. Әттең, одан ештеңе шықпады. Басымды изедім. Кизуки сені шынымен де жақсы көрді. Біз сенімен араласқанда көпшілікпен байланысқа шықтық десек те болады. Ол әлі де солай. Кизуки болса өліп қалды. Мені сырт дүниемен байланыстырып тұрған тек сен ғанасың. Кизуки сені қалай жақсы көрсе, мен де сені солай жақсы көремін. Сенің жаныңды жаралаймыз деп ойлағанымыз да жоқ. Мұндай болады деген ой үш ұйықтасақ та түсімізге кірмеген. Наоко басын салбыратып, үнсіз қалды. Шығар, – деді Рейко. Рейко екі стақан әкелді де, екеуіміз қағыстырып, алып қойдық. Ол какао жасауға асүйге шығып кетті. Көңілді дейтіндей ештеңем жоқ боп шықты. Бір өзі қаншама әңгіменің өзегі болар еді! Ал ол туралы әңгімелерге күлмейтін пенде кем де кем.
Жатақтағы нас балалардың әдеті туралы айтқаннан өзге амал қалмады. Жиіркеніп отырып айтатын әңгімеме Наоко мен Рейко ішегі түйілгенше күлді. Бұл оларға шынымен бұрын естімеген тың дүние болып шықты. Кейін Рейко ем алып жатқан науқастарға пародия салды. Оған да біраз күлдік. Сағат он бірлерден асқанда Наоконың көзінё ұйқы тығыла бастады. Рейко диванды жазды да, маған көрпе-жастық берді. Үшеуіміз сыртта серуендеп қайтсақ қайтеді? Осы маңда пикник жасайтын жақсы бір жерді білем, – деп қайта сөзге араласты Рейко. Олар кезек-кезек тісін жуды да, жатып қалды. Брендиден жұтып алдым да, диванға аяғымды созып жатып, күні бойғы оқиғаларды көз алдымнан өткіздім. Бұл күн маған тым ұзақ созылып кеткендей болды. Бөлме айдың жарығынан жап-жарық. Оқта-текте төсек сықырлағаны болмаса, Рейко мен Наоко жатқан бөлмеден тырс еткен дыбыс естілмейді. Көзімді жұмғаным сол еді, түнекте кішігірім графикалық бір кескіндер пайда болып, құлағыма Рейко тартқан гитараның жаңғырығы келді. Бірақ бұл ұзаққа созылмады. Түсімде жылы батпақта жатыр екенмін деймін. Жолдың екі жағы сәмбі тал. Тал болғанда да, орасан көп. Желдің екпіні қатты болса да, бұтақтары қимылдамайды.
Сөйтсем, әр бұтаққа бір-бір кішкентай құс қонақтап, бұтақ біткен солардың салмағынан қозғалмай тұр екен деймін. Қолыма түскен бір таяқпен құсты үркітпек болам, бірақ ол пәтшағар отырған орнынан қозғала қоймайды. Олар ұшып кеткеннің орнына, тұрып-тұрып құс бейнесіндегі металл бөлшекке айналып, сыңғыр-сыңғыр етіп жерге түсіп жатыр. Көзімді ашып алсам да, сол түсті көріп жатқандай әсерден арыла алмай қойдым. Бөлменің іші ай жарығына малынып тұр. Ырқымнан тыс басымды көтеріп отырдым да, еденнен жаңағы металл құстарды іздемек болдым. Диванның аяқжағында Наоко отыр екен. Екі көзі терезеде. Қос тізесін құшақтап, иегін тізесіне қойып алған оның бейнесі аш-жалаңаш балаларды көз алдыңа келтіреді. Жастығымның астына қойған сағатымды іздеп едім, таппадым. Айдың жарығына қарап, уақыт түнгі екі-үш болар деп шамаладым. Шөл қысып бара жатса да, Наоконы бақылап отыра тұрайын дедім. Үстіне көк халат киіп, шашын баяғы көбелек бейнесіндегі шаш қыстырғышпен ұстатып қойған оның жүзі ай жарығынан нұрланып тұр еді. Қызық екен деп ойладым, ол жатар алдында шаш қыстырғышын шешіп қойған сияқты еді ғой. Ол ай сәулесіне арбалып қалған құйтақандай аң баласы іспетті отырған орнынан қозғалмады.
Айдың жарқырағаны сондай – түскен сәуледен оның ернінің көлеңкесіне дейін ап-анық көруге болар еді. Осы бір нәзік әрі қорғансыз көлеңке жүрек қағысының ырғағына һәм ішкі жан дүниесінің толқынына сай қозғалып, бірдеңе деп сыбырлап тұрғандай-тын. Мен шөлден ауыз қуысында пайда болған түкірікті жұтып қалғаным сол еді, оның даусы мүлгіген тыныштықта мен ойлағаннан қаттырақ шығып кетті. Бұл құдды Наокоға берілген бір белгідей еді. Ол орнынан тұрып диванның бас жағына келді де, тізерлей отырып маған қарады. Мен де оның көзіне қарағаныммен, одан ештеңе оқи алмадым. Көзінің қарашығы өзге әлемге ашылған терезедей тұп тұнық. Бірақ сол тұнықтың тереңіне қанша бойлағаныммен, ештеңе таба алмадым. Сол сәтте екеуіміз бір-бірімізден отыз-ақ сантиметр жерде тұрғанымызбен, Наоко менен бірнеше жарық жылына алыстап кеткендей көрінді. Оны ұстамақшы болып қолымды созғаным сол еді, ол ерні дір-дір етіп кейін шегінді. Сәлден кейін қолын көтеріп, асықпай халатының түймелерін ағыта бастады. Түймесі жетеу еді. Әдемі саусақтарымен түймелерді жоғарыдан төмен ағытып тұрғаны ма­ған әлі түс сияқты. Жеті бірдей кішкентай аппақ түйме ағытылып болғанда, терісін тастаған жәндікке ұқсап Наоко халатты иығынан түсіріп жібере салды. Халаттың астында ештеңе жоқ болатын.
Оның үстіндегі бар зат көбелек бейнесіндегі шаш қыстырғыш қана. Тырдай жалаңаш Наоко тізерлеген қалпы маған қарады да отырды. Ай сәулесімен шағылысып жарқырап тұрған тәні жаңа туған баладай қорғансыз көрінді. Оның білінер-білінбес сәл ғана қозғалысы тәнге түскен ай жарығының көлеңкесін де дірілдетіп үлгерді. Жұп-жұмыр төсі, кіп-кішкентай үрпі, ішке тартылған кіндік тұсы, мықыны мен күнтимесінің кереметінен құралған көлең­ке көл бетінде пайда болған діріл іспетті сан құбылды. Наоконың мүсіні мұндай қалыпқа қашан еніп жүр? Былтырғы көктемде ғана қолым тиген тән қалай өзгеріп шыға келген сонша? Көз жасы бұлаған Наоконы асықпай шешіндірген сол бір түні көңілім толмағандай әсерде болғаным есімде. Төсі қатты, үрпі айрықша ісініп тұрғандай қораш, мықыны біртүрлі дөрекі сипатта көрінген еді. Наоко әдемі қыз екенінде дау жоқ. Дене бітімі де көздің құрты болатындай-ақ жұтынып тұр. Сол түні жан дүниемді алай-дүлей етіп, алапат бір күшпен тұңғиығына шым батырып әкеткені де рас. Алайда Наоконы аймалап, сүйіп, оның жалаңаш тәнін құшқанда да басымда адам денесінің икемсіздігі мен теңгерімсіздігі туралы біртүрлі ойлар пайда болған еді. Сол кезде құшағымда тұрған оған « Сен мынаны түсін. Қазір саған кіремін. Онда тұрған ештеңе жоқ.
Ол бар болғаны екі тәннің бір-біріне қосылуы. Біз бір-бірімізбен әлі кемеліне келмеген тәннің тілінде сөйлесеміз. Әрі сол арқылы бір-бірімізді өз кемшілігімізге ортақ етеміз » дегім келген. Алайда оны айтпағаным екібастан белгілі дүние. Тек үн-түнсіз оны аймалай бердім. Аймаладым да, оның ішінде маған белгісіз тастай қатып қалған бірдеңе барын сезіндім. Соны түйсінуім мұң екен, Наокоға деген құштарлығым артып, төсектегі қайратыма қайрат қосылды да кетті. Наоконың мына тәні ол тәнге мүлде ұқсамайды. Ай жарығынан қайта жаралғандай болған бұл тән – әбден кемеліне келген бітім. Кизуки өлген соң бірте-бірте жоғалған балаң толықтық енді кемеліне келген әйел пошымына енген. Оның дене бітімі әдемі болғаны сондай – бойымда оған деген ешқандай құштарлық оянбады. Бар болғаны есім шығып, оның аш беліне, жұп-жұмыр домалақ төсіне, дір-дір етіп тұрған мықыны мен қарасаң көзің қарауытып кететін қара орманына қарадым да отырдым. Ол алдымда бес-алты минуттай осылай тұрды да, сосын халатын киіп, рет-ретімен түймесін салды. Сосын аяғының ұшымен басып жатын бөлмеге барып, ақырын есігін ашты да кіріп кетті. Орнымнан қозғалмай, төсегімде ұзақ жаттым.
Сосын еденге түсіп кеткен сағатымды табайын деп орнымнан тұрдым да, оны көтеріп айдың жарығына тостым. Таңғы 3:40. Асүйге барып бірнеше стақан су іштім де, қайта орныма кеп жаттым. Алайда бөлмедегі айдың бозаң сәулесін рауандап атқан таң шапағы алмастырғанға дейін көзім бір ілінбеді. Рейко келіп екі бетімнен шапалақтап « таң атты! » деп оятқанда ұйқылы-ояу жатқан болатынмын. Рейко ди­ванды жинап жатқанда, Наоко асүйде таңғы астың қамына кірісті. Ол маған қарап жымиды да, « қайырлы таң! » деді. Шай қайнатып, нан турап жүрген ол мұрнының астынан бірдеңені айтып ыңылдап қояды. Түнгі оқиғадан бір сыр білдірсеші, шіркін?! Әуелде Наоко Рейконың алдында кінәлі адамдай біртүрлі қипақтап тұрған болар деп ойлағам. Алайда ол Рейко бөлмеден бірер сәтке шығып кеткенде де бет-әлпетін өзгертпей, өзін барынша салқынқанды ұстады. Бұл жолы ол шашын жай қыстырғышпен ұстатып қойыпты. Тамақ ішіп болғанша алай-дүлей күйден арыла алмадым. Нан­ға май жағып жатып та, жұмыртқа аршып отырып та, Наокодан бір сыр тартқым келіп көз астынан қарап қоям. Екеуі мені келемеждей бастағасын, өткен түнгі оқиғаны есімнен тарс шығардым да, бар назарымды нан мен кофеге аудардым.
Таңғы астан кейін олар құстарға жем бермекші болды, ал мен оларға серік болып еріп жүретін болдым. Олар киімін ауыстырып, үстіне жұмысқа киетін джинсы шалбар мен көйлек, аяғына ақ түсті резіңке етік киді. Теннис корттарының артындағы кішігірім саябақтағы құс қорада тауық пен кептерден бастап тауыс пен тотықұсқа дейінгі құс атаулының жетпіс жеті атасы бар екен. Құс қораның айналасында гүлзар, түрлі бұта-шіліктер мен орындықтар орналасыпты. Түр-әлпеті науқастарға келетін қырықтардың үстіндегі екі ер адам жолда жатқан ағаш жапырақтарын сыпырып жүр. Рейко мен Наоко оларға амандасып, Рейко бір әзіл айтып, күлдіріп өтті. Гүлзардағы жайқала өскен ақкекіре гүлдері мен әдемі қырқылған бұталардан көз қуанады. Рейконы көрген құстар біресе шықылықтап, біресе қанатын сабалап азан-қазан болды да қалды. Қыздар қораға кіріп жем салынған қап пен резіңке шланг алып шықты. Наоко шлангты кранға жалғап, су жіберді. Сосын екеуі құс қораға кіріп, астын тазалауға кірісті. Наоко қалдықтарды сумен ағызып, Рейко еденді щеткамен ысқылады. Күн көзіне шағылыса шашыраған судан үріккен тауыстар біресе тордың ана басына, біресе мына басына қашты та жүрді.
Бәле іздеген шалдардай қызылкөзденген күркетауық маған қарап басын кегжитсе, сырғауылда байыз тауып отыра алмаған тотықұс қайта-қайта қанатын сабалаумен болды. Алайда Рейко мысықтың даусын салып мияулағаны сол екен – тотықұс бір бұрышқа барып тығылды да қалды. Сосын өз-өзіме келдім-ау деген кезде « рахмет! », « жынды! », « боқкөт! » деп айқайлады. Даусын естісе – зәресі ұшады. Тазалық жұмыстарын жасап болғаннан кейін олар құралдарын жиыстырып, астауларға жем салды. Суды шалпылдатып жеткен күркетауық бірден астауға бас қойды. Ол құйрығынан ұрған Наокоға басын бұрып та қарамады. Өйткені бұл жеңіл жұмыс. Қояндарды көргің келе ме? Он шақты қоян сабанның үстінде мүлгіп отыр. Наоко олардың астын тазалап, жем салып, кішкентай көжектің біреуін көтеріп алып бетіне тосты. Айтшы... – деді ол айрықша тебіреніп. Сосын оны маған ұсынды. Домаланған кіп-кішкентай, жұп-жұмсақ тіршілік иесі кеудеме тығылып, мұрнын жыбыр-жыбыр еткізіп қояды. Ол саған тиіспейді, – деген Наоко саусағымен оның басынан сипап, маған қарап күлді. Соншалықты риясыз күлкісіне күле жауап қатпау мүмкін емес еді. Сөйтіп тұрып түндегі оқиғаны ойладым. Түсім емес екені айдан анық.
Көргенім Наоконың елеci емес, нақ өзі. Ол шынымен өзі келіп, менің алдымда шешінді емес пе? Рейко қоқысты Proud Mary әнін ысқыра жүріп полиэтилен қапқа салды да, оның аузын буды. Мен құрал-сайман мен жем салынған қапты қораға апаруға селбестім. Түс әлетінде мұң иектей бастайды. Ең жек көретін уағым – кешкі мезгіл. Құдайдың құтты күні осы сезіммен күн кешем. Кұрысыншы сол, – деді де Proud Mary әуенін ысқыра жүріп сыпыртқыны қораға кіргізіп, есігін жапты. Бөлмеге қайтып келгеннен кейін резіңке етіктерін жеңіл аяқкиіммен ауыстырған олар енді бау-бақша жұмыстарына баратындарын айтты. Рейко маған онда көппен бірге жұмыс істейтінін және оны бақылаудың да еш қызығы жоғын түсіндіріп, бөлмеде қала беруімді өтінді. Тіпті екі қолыңды қоярға жер таппай бара жатсаң, жуынатын бөлмеде жатқан ішкиімімізді жу, – деді. Шын деп ойлап қалдың ба, не? Мынау өзі бір сүйкімді бала екен. Солай ма, Наоко? Дұрыс, сабағыңды оқы. Түскі тамаққа дейін келіп қаламыз, – деп қулана жымиды Рейко. Сықылықтап күлген екеуі бөлмеден шығып кетті. Төменгі жақтан олардың аяқ дыбысы мен бірнеше адамның күбірлеп кетіп бара жатқан дауысы естіліп тұрды.
Жуынатын бөлмеге кірдім де, бетімді жуып, тырнақ алғышпен тырнағымды алдым. Қос әйелдің иелігіндегі жуынатын бөлме маған тым жұпыны көрінді. Мұнда косметика һәм ерінге арналған кремдер, күннен қорғайтын сықпа май мен түсініксіз лосьоннан өзге ештеңе жоқ-тын. Былайша айтқанда, анау айтқандай косметиканың иісі де жоқ. Тырнақ алып болған соң асүйге барып кофе қайнатып іштім де, неміс тілін оқуға кірістім. Күншуақ беттегі асүйде мәйкішең қалып, грамматика кестесін қайта бір еске түсіріп отырғанда бір қызық сезімді бастан кештім. Неміс тіліндегі бұрыс етістіктер тамақ ішетін үстел басында отырған менен соншама алыстап кеткендей көрінді. Қыздар үйге сағат 11:30-да қайтып келді де, кезек-кезек душқа түсіп, киім ауыстырып киді. Сосын асханадан тамақ ішіп, одан шыққасын жаяу серуендеп шипажайдың қақпасына дейін бардық. Бұл жолы қарауыл өз орнында екен. Өз күркесінде асхана­дан жеткізілген түскі асын қомағайлана ішіп отыр. Сөреде тұрған транзистордан танымал әуен шырқап тұр. Бізді байқап қалған ол басын изеп, қолын бұлғады. Біз де оған иіліп сәлем бердік. Рейко қарауылға біз табиғат аясына шығып бара жатқанымызды және үш сағат мөлшерінде қайта оралатынымызды ескертті.
Аңғардағы соқпақ жолды өткенде жауын шайып кеткен, тек соны абайлаңыздар. Басқасының бәрі ойдағыдай. Рейко журналға өзінің аты мен Наоконы белгіледі де, күн мен уақытты жазып қойды. Қарауыл айтса айтқандай, күн тамаша болып тұр екен. Шайдай ашық көк жүзінде тамып кеткен бояу қалдығы іспетті аппақ бұлттар жіңішке жолақ болып тізіле қалыпты. Бір қыдыру уақыт шипажайдың тас қабырғасын бойлап жүріп отырдық та, содан кейін одан алыстап, жоғарыға бастайтын тар соқпаққа аяқ іліктірдік. Жол бастаушымыз Рейко – алда, Наоко – ортада, мен соңдарында келе жатырмын. Беткей жолмен батыл адымдап бара жатқан Рейко бұл аумақты жақсы білетіні көрініп тұр. Сөйлеуге шамамыз қалмаған біз үн-түнсіз жоғары көтеріле бердік. Көк джинсы шалбар мен ақ көйлек киген Наоко күртешесін қолына ұстап алыпты. Желкесіне түсіп тұрған түзу шашы біресе оңға, біресе солға алма кезек тербеліп келеді. Ауық-ауық артына қарағанда көзі көзіммен түйісіп қалса, жылы жымиып қояды. Тік жол бітіп болмастай көрініп кетті. Рейко болса тоқтамай зымырап барады. Маңдайының терін сүртіп қойып Наоко да одан қалысар емес. Көптен тауға шықпағам, біраздан соң ентіге бастадым. Жігіт емеспісің, шыда!
Дем жетпей келе жатып, бірдеңе деуге шамам келмеді. Ара-тұра жанымыздан төбесінде айдары бар қызыл түсті құстар ұшып өтіп жатыр. Көкпеңбек аспанның аясында олар тіптен ерекше көрінеді екен. Айналамыздағы көгалда ақ, көк, сары түсті гүлдер жайқала өсіп, аралар қаптап жүр. Айналаға көз жүгіртіп қойып, ілби басып кыздарға ілесе бердім. Он минуттан кейін тік жол бітіп, жазыққа шықтық. Осы жерде тізе бүгіп, терімізді сүртіп, ала шыққан суымызды іштік. Рейко бір жапырақтарды тауып алды да, одан сыбызғы жасады. Енді жазық еңіс басталды. Соқпақтың қос қапталы – қалың әрі биік өскен мискант. Он бес минут жүрген соң алдымыздан қыстақ көрінді. Жан баласы тұрмайтын үйлердің әбден тозығы жеткен, қаусап тұр. Арасын белуардан келетін шөп басып кеткен. Қабырғадағы тесік атаулыдан қатып қалған көгаршын саңғырығы менмұндалайды. Құлаған бір үйдің сойдиып-сойдиып тіреулері ғана қалыпты. Тұруға жарайтын үйлер де бар екен. Үй арасымен өтетін жалғызаяқ жолмен жүре бердік. Бәрі бір-ақ күнде жоғалды. Өйткені бұл жерде өмір сүру қиын болатын. Қыста жолдың бәрін қар басып қалады, ешқайда шыға алмайсың. Топырағы да құнарсыз.
Сосын қалаға қашпағанда қайтеді жұрт?! Бірақ кейін олар да бұл жердің қысына шыдамай, ізім-ғайым жоқ болды. Қыстақты артқа тастап, біраз жер жүргеннен кейін алдымыздан қоршау көрінді. Қоршаудағы жайылымда жылқы жайылып жүр екен. Қоршауды жағалап жүріп келе жатқан біздің алдымыздан кенет құйрығын бұлғаңдатқан үлкен ит шыға келді. Екі аяғын көтеріп Рейкоға ұмтылды да, оның бетінен иіскеді. Сосын ойнақтаған қалпы Наокоға жүгірді. Ысқырып қалғаным сол еді, жүгіріп келіп қолымды жалап-жұқтады. Тістері әлсіз, қатты ештеңе жей алмайды. Дүкеннің алдында жатады да қояды. Ал адам аяғының дыбысын естісе жүгіріп келіп, еркелейді. Рейко рюкзактан кішігірім ірімшік шығара бергені сол еді, иісін сезіп қалған ит жүгіріп барып оны аузына сала қойды. Мұнда мал жаюға саяхатшыларға арналған кішігірім кафе ашылған кезде ғана рұқсат береді. Саяхатшылар деген былай айтылған сөз. Әйтпесе мұнда күніне жиырма жолаушы келсе келді, болмаса ол да жоқ. Кіріп бірдеңе ішсек қайтеді? Ит шатырдың ернеуінде кофе ыдысының суреті бар маңдайша ілулі тұрған шағын ақ үйге жүгіре жөнелді. Біз иттің соңынан баспалдақпен көтеріліп, верандаға өттік. Ит верандаға көтерілген бойда көзін сығырайтып шалқасынан жата қалды.
Біз үстелге отырған бойда үйден ақ джинсы мен толстовка киген қыз шықты. Шашын желкесіне түйіп алған ол Рейко мен Наокоға бұрыннан таныс адамша бас изеп амандасты. Бір-бірімізге мезірет білдірдік. Үшеуі өзара сөйлесіп жатқанда мен үстелдің астында жатқан иттің мойнынан сипадым. Мойны шынымен кәрі иттердікіндей сіңір екен. Қолым сол жерге тиген сайын ит рахаттана түсті. Ит жатқан орнынан атып тұрды да, үріп-үріп жіберді. Алаңдамай жата бер. Пэпэ аяғымның астына қайта аунай кетті. Наоко мен Рейко салқын сүт алдыртты, ал мен сыра іштім. Ол радионы қосып, даусын қатайтты. Spinning Wheel-дің « Қан мен тер және көз жасы » әні беріліп жатыр екен. Рейконың көңілі жайланып сала берді. Осылайша оқта-текте бір тыңдап қоймасақ, бұл жаһанда не болып жатқанынан да мақұрым қаламыз ғой. Жайылымның иесі көлігімен мені кешке қалаға алып кетеді де, таңертең қайта әкеледі. Есік алдында тұрған жол талғамайтын көлікті нұсқады. Жабамыз бұл жерді, – деп ол Рейкоға темекі ұсынды. Сосын екеуі қосылып темекі тартты. Радиодан White Room тобының әні естілді. Содан кейін жарнама кетті де, артынша Саймон мен Гарфанкелдің Scarborough Fair хиті шырқалды.
Рейко қыздан гитара әкеп берші деп өтінді. Ол радионы өшірді де, ескі гитараны алып жетті. Ит басын көтеріп, гитараны иіскеп-иіскеп қойды. Біз отырған жерге самал желмен бірге шөптің иісі келді. Көз алдымызда аспанмен астасқан тау сілемдері ұзыннан-ұзақ созылып кете барды. Ол Scarborough Fair әнінің аккордын таба алмай біраз әуреленіп отырды. Бұл әнді алғаш орындап отырғаны айтпаса да түсінікті еді. Әуелде кібіртіктеп бастаған ол келе-келе әуенді тап басып, сенімді тартты. Үшінші рет тартқанда әнді тұтас сіңіріп алып, тіпті дауыс ырғағын да өзінше құбылта бастады. Ол ыңылдап отырып әннің толық нұсқасын тағы бір рет орындап шықты. Тыңдап отырған үшеуіміз қол соқтық та, Рейко бізге иіліп рахмет айтты. Даяшы қыз Рейкоға Beatles-дің Here Comes the Sun-ын орындасаңыз, сүттің ақшасын алмаймыз » деді. Рейко оған бас бармағын көрсетті де, әнді орындай жөнелді. Темекі тартқасын оның даусы қарлығып шығатын. Десе де, осы бір дауыста ерекше бір күш бар еді. Сырамды сіміріп, тауға қарап, әуенге бой ұрған маған күн таудың артынан қайтадан шыға келердей болды да тұрды. Сондай бір нәзік, жып-жылы сезім бойымды шарпыды да кетті.
Әнді орындап болғасын Рейко гитараны қайтарып, қыздан радионы қайта қосуын өтінді. Сосын Наоко екеуімізге бір сағаттай айналаны аралап, көріп қайтыңдар деп ұсынды. Сағат үшке дейін келіп үлгерсеңдер болды, – деді. Бірақ енді қайтеміз? Соңдарыңнан еріп жүрейін бе? Мен де демалайын бір уақ. Сонау Токиодан келген еңбегің бар ғой, еркін сөйлесіп ал асықпай, – деді Рейко тағы да темекі тұтатып. Соңынан ердім. Ұйқысынан оянған ит біраз жерге дейін бізге еріп отырды да, тұрып-тұрып қайта қайтып кетті. Қоршауды бойлап кете беретін тегіс соқпақпен аяңдап жүре бердік. Наоко біресе қолымнан ұстап, біресе қолтықтасып алды. Болмайтын жерде жүйкем сыр берді. Сен сонша жерден келгенде бұлай қылғаным ұят болды. Қайта іштегі дүниені ауық-ауық сыртқа шығарып тұрған саған да, маған да дұрыс. Іштегі дүниеңді біреуді жаралап алам деп айтуға қорықсаң, оныңды маған айт. Басқа біреу емес, мен-ақ жараланайын. Бір-бірімізді сонда ғана жақынырақ түсінетін боламыз. Мысалы, қайсыбір адамдар теміржол кестесін қарап отырғанды жақсы көреді және күні-түні содан бас алмайды. Қайсыбір адамға шырпыдан кісі бойындай кеме құрастырған ұнайды.
Ал сені бәзбіреу түсінгісі келіп шарқ ұрса, оған таңғалудың не реті бар? Дұрыс адамдар достық, махаббат деп айдар таққан оны сен жай ғана қызық дүние санасаң, ерік өзіңде. Өте жақсы адам. Неге дені дұрыс адамдармен дос болмайсың? Қайта көшеде жүргендер деліқұлы, ал сендер ондай емессіңдер. Біраз жер үнсіз жүрдік. Жол қоршаудан бұрылып, орман ортасындағы тоған іспетті домалақ алаңқайға алып келді. Содан қорқам. Осы жынды қалпымда осы жерде қартайып, осы жерде өлетін сияқты боламын да тұрамын. Осыны ойласам, ішім мұздап сала береді. Жаным түршігеді. Мен оны қапсыра құшақтап алдым. Бәрін естіп тұрмын, бірақ оған не деп жауап беретінімді білмеймін. Оның көрпесіне кіріп, қасына жатып алам. Ол мені құшағына алады да, мен ағыл-тегіл жылаймын келіп. Ішімдегі мұздың бәрі еріп, бойым жылығанша денемді сипалап отырады. Бұл енді ауру емей немене? Тек Рейконың орнында сені мен құшақтасам әлдеқайда дұрыс болар еді, – дедім. Біз шалғынның бір шетіне отырып бір-бірімізге ұмтылдық. Қалың шөпке көмілген көзімізге аспан мен бұлттан өзге ештеңе көрінбей қалды. Құшақтаған қалпы Наоконың үстіне құладым.
Оның денесі жұп-жұмсақ әрі жып-жылы еді. Қолымен мені тас қып ұстап алған оның ерні ерніме тигенде бұл жаһанда менен бақытты адам жоқ болатын. Саған лайық адам болғым келеді. Сен соған дейін күте аласың ба? Сосын ауымды босатып, қолына қайқиған қанжарымды ұстап алды. Ол қолын қимылдата бастағанда оны тоқтаттым да, көйлегінің түймесін ағыттым. Төстартқышын босатып, үрпісін сүйдім. Ол көзін жұмып, саусақтарын баяу қимылдата бастады. Бәрі біткен соң оны құшақтап, қайта ернінен сүйдім. Наоко төстартқышын жөндеп, көйлегін түймеледі. Мен де үсті-басымды ретке келтірдім. Бір шалғыннан тоғай арқылы екінші шалғынға өттік. Ол маған апайының өлімі туралы айтып берді: – Мұны негізі ешкімге айтпап едім. Бірақ сен біліп жүргенің дұрыс болар деп ойладым. Менен алты жас үлкендігі бар еді. Екі түрлі бала болсақ та, өте тату едік. Бір-бірімізбен төбелескен күніміз болған емес. Ол енді жас айырмашылығына байланысты дүние шығар. Наоконың айтуынша, оқуда да, спортта да озық болған ол көшбасшылық қасиеті мен жайдары мінезіне бола мұғалімдердің көзайымына айналып, бозбалалардың ындынын құртқан. Бөлмедегі қабырғасын тұтас көмкеріп тұрған мақтау қағаздарында есеп жоқ көрінеді.
Әпкесі болған соң мақтап тұр екен деме, бірақ оның бойында танауын көкке шүйіру немесе өзін көрсетіп қалу деген қасиеттер атымен жоқ болатын. Нендей дүниені қолға алса да, құлпыртып жіберетін... Кішкентай күнімнен мен де әдемі қыз болып өсемін деп шештім, – деп Наоко қолындағы мисканттың масағын айналдыра берді. Қалай күшенсең де, оның алдына шығу еш мүмкін емес жағдай. Мені одан сәл де болса артық көрсететін бір нәрсе болса, оған қарағанда реңділеу бет-әлпетім болатын. Сол себептен болса керек, әке-шешем менің тәрбиеме қатты көңіл бөлді. Олар мені бірінші сыныптан қаладағы ең мықты мектепке берді. Барқыттан тігілген киім, бүрме көйлек, аяғыма жылтыр туфли кигізіп, пианино мен балет­ке қатыстырды. Осы жайттардың бәрі әпкемнің ашуын келтірді, әлбетте. Десе де, ол маған түрлі заттар сыйлап, үй тапсырмасын орындауға көмектесіп, қайда барса да мені апарып жүретін. Ең ақыры жігіттермен кездесуге де сіңлісін ертіп баратын ондай әпке кем де кем. Ол неге өз-өзіне қол жұмсағанын ешкім де білмейді. Тура Кизукидің жағдайы.
Ол да он жетіде, ол да өлетін сәтіне дейін күмән туғызатындай еш қылық көрсетпеген, ол да артына ешқандай хат-хабар қалдырмады. Айна-қатесіз сол жағдай емей немене? Ол расында да кітапты көп оқитын. Одан қалған кітаптың бәрін кейін мен оқыдым. Өз қолымен астын сызған парақтар мен арасында кепкен гүл немесе жігіттердің жазған хаты кездесіп қалатын кітаптар қолыма түскенде көзіме еріксіз жас үйірілетін. Наоко мисканттың масағын айналдырған күйі ойланып отырып қалды. Біреуден ақыл-кеңес немесе көмек сұрау оған жат. Өркөкіректіктен емес, жаратылысы сондай еді. Әке-шешеміз бұған әбден бойұсынғандықтан да, бәрін өзі шешеді деп, оның шаруасына көп араласа бермейтін. Ақыл-кеңес сұрасам, жаны қалмай көмектесетін. Бірақ, айтып отырмын ғой, өзі ешкімнің ақылына жүгінбейтін. Ол өзі нені дұрыс деп тапса, соны істемей қоймайтын. Өз басым оның ашуланып я болмаса салы суға кетіп жүрген кейпін ешқашан көрген емеспін. Асырып айтып жатыр деп ойлама, бәрін қазқалпында айтып отырмын. Әдетте қыздар етеккір келетін мезгілде мазасы кетіп, бәзбіреуді көзімен де, сөзімен де түйреп алып жатады ғой, әпкем соның біреуін істеген емес. Ашуланғанда ол жұрт құсап долданбай, өз-өзімен үн-түнсіз бола қалатын.
Екі-үш айда бір қайталанатын мұндай сәттерде ол бөлмесінің есігін тарс жауып алып, екі-үш күнге дейін шықпай қоятын. Сабақ та, тамақ та жайына қалатын. Жан адаммен сөйлеспей, жарықты сөндіріп тастап, ертелі-кеш бөлмесінде жататын. Бір қызығы, сондай жағдайда да ашу шақырмайтын ол мектептен келген мені қасына шақырып алып, қандай баға алғанымды, мұғалімдер не дегенін немесе құрбыларыммен қандай ойын ойнағанымды тәптіштеп сұрап отыратын. Айтқанымды барынша зейін қойып тыңдап, сосын ақылын айтатын. Ал мен достарыммен ойнауға немесе ба­летке кететіндей болып қалсам, бөлмесіне кіріп қайта қамалып алатын. Арада екі-үш күн өткенде ештеңе болмағандай бұрынғы қалпына келіп, күліп-ойнап мектепке баратын. Төрт жылдай біз сөйтіп өмір сүрдік. Әуелде әке-шешеміз оның бұл қылығына уайымдап, дәрігерге қаратып жүрді. Алайда, айтып отырмын ғой, екі күннен кейін өз-өзіне келеді де, кейін оны жұрт жайына қояды. Ата-анамыз ақылды, ұстамды ғой, өз еркіне қалдырайық деген болуы керек. Әпкем қайтыс болған соң бірде әке-шешем айтып отырған бір әңгімені құлағым шалып қалды. Ұққаным, ақылы бір басына жететін әкемнің інісі 17 жасынан 21 жасына дейін төрт жыл бойына бөлмесіне қамалып, шықпай отырған екен-міс.
Содан бір күні сыртқа шыққан жаңағы бозбала пойыздың астына түсіп өліпті. Әкем « бұл қан қуалайтын ауру болды ғой сонда » деп күңірене ай­тып қалды. Наоко сөйлеп тұрған кезде мисканттың масағын саусағымен үгітіп желге ұшыра берді. Содан дәннің бәрі ұшып, масақтың бір өзі қалғанда, оларды жіп құсатып бір-біріне байлады. Қарашаның жаңбыры, күн күңгірт. Ол мектептегі соңғы жылын оқып жатқан. Мен 18:30-да пианинодан келгенде, шешем кешкі ас пісіріп жатыр екен. Әпкеңді тамаққа шақыршы деді. Екінші қабатқа шығып, оның есігін қақтым да, « тамаққа шақырып жатыр » дедім. Ешкім жауап бермеді, тырс еткен дыбыс та жоқ. Қызық екен дедім де қайта қағып, есікті итердім. Есік ашылды да, ішке кірдім. Ол ұйықтап қалған шығар деп ойладым. Бірақ ол төсекте емес, терезенің алдында сыртқа қарап тұр екен. Ойланып кеткен адамша басы бір жаққа қисайып кетіпті. Жарық сөніп тұрған соң ештеңені анық көре алмайсың. Тамақ дайын болды, жүр » дедім оған. Бойы біртүрлі ұзарып кеткендей көрінді. Ештеңе ұқпай, аң-таң қалпы тұрып қалдым.
Биік өкше киіп алды ма, әлде бірдеңенің үстіне шығып тұр ма деп ойым сан-саққа жүгірді, Содан оған жақындап, қайта сөйлей бергенімде оның мойнында арқан жіп тұрғанын байқадым. Біреу әдейілеп тұрып өлшегендей төбедегі кронштейннен тіке түскен арқан. Үстінде менің мына көйлегім сияқты ақ көйлек, сұр белдемше, башпайлары балеринаның аяғы сияқты сүйірлене төмен қарап қалған. Аяғы еденге жиырма сантиметрдей жетпей қалған. Түгелі көз алдымда. Бетіне қарадым. Қарамай тұра алмадым. Сосын төменге түсіп, шешеме айту керек деп ойладым. Айқайлайын десем дауысым шықпайды. Денем өзіме бағынбайды. Ол өз бетінше, санам өз бетінше әрекет етіп жатыр. Санам төменге қарай жүгір десе, денем оны арқаннан босатып алу ке­рек деп жатыр. Бірақ оған жетердей күш қайда? Төбемнен біреу бір ұрғандай, бес-алты минуттай сол жерде қалшиып тұрдым да қалдым. Ішімдегі бірдеңе үзіліп кеткендей мең-зең күй. Бұларға не болып қалды деп артымнан шешем жеткенше, мен сол тұрған күйі қараңғы бөлмеде қалшиып тұра бердім. Наоко басын шайқады. Өлген адамға ұқсап көзім бақырайып төсекте жаттым да қойдым. Айналамда не болып жатқанын ұға алмадым. Ол менің қолыма сүйенді.
Сен ойлағандай сау адам емеспін. Менің ауруым – сен ойлағаннан да қиын ауру, әрі оның тамыры тереңде. Сол себепті де сен енді маған қарайлама. Жолыңнан қалма. Жататын қыздарыңмен жат, жүретін қыздарыңмен жүр. Маған алаңдама. Қалаған дүниеңді істе. Маған қарайласаң, алған бағытыңнан адасып, тапырақтап қаласың. Сенің өміріңді талқандағым келмейді. Кімнің өмірі болса да, оны аяқасты ету – табиғатыма жат. Бұрын да айттым ғой, қазір де айтарым сол: қолың қалт еткенде келіп тұр, мені ұмытып кетпе. Бар тілегім сол. Күте бересің бе өмір-бақи? Ол он жылға, керек десең, жиырма жылға да созылуы мүмкін. Сен оларды біржола ұмытуың керек, болды. Соны істесең, ертең-ақ жазыласың. Қиналған сәтіңде Рейконың орнына өзім сылап-сипаймын. Наоко қолыма бұрынғыдан да бетер жабыса түсті. Сағат үшке таяғанда кафеге оралдық. Рейко кітап оқып, Брамстың фортепианоға арналған екінші концертін тыңдап отыр екен. Жан адам жоқ, айналаның бәрі жап-жасыл аулақта Брамстың музыкасы айрықша естіледі. Рейко үшінші бөлімдегі виолончель ойнайтын тұста әуенге қосылып ысқырып қояды. Тыңдай-тыңдай соңында күйтабақтың беті инеден қажалып, жарамсыз болып қалатын.
Наоко екеуіміз кофе алдырдық. Кешкі астың кешегіден еш өзгешелігі жоқ еді: сол адамдар, сол дауыстар, сол көңіл-күй. Өзгерген тек ас мәзірі. Біздің үстелімізге кеше салмақсыздық жағдайындағы асқазан сөлінің секрециясы жайлы данышпансып тұрған ер адам жайғасты. Бүгін ол мидың қызметіне оның көлемі қаншалықты байланысты болатыны турасында көсілді. Соядан жасалған гамбургер жеп отырған бізге ақыр аяғы Наполеон мен Бисмарктың миының көлемін де ай­тып тастады. Сосын тәрелкесін бір жаққа ысырып қойып, қойын дәптерге мидың суретін салды. Салған суретіне көңілі толмай, екіншісін салды. Ең ақырында, мидың нобайын келтірдім-ау дегенде қойын дәптерін жапты да, халатының қалтасына сап қойды. Ал қаламсабын қарындаш, сызғыш пен тағы да үш бірдей қаламсап тұрған төс қалтасына сүңгітті. Тамағын ішіп болып, тұруға ыңғайланған ол маған: – Бұл жердің қысы керемет. Қар жауғанда міндетті түрде келіңіз! Бірақ қалай болғанда да дені дұрыс адамға ұқсамайды. Құдайдың құтты күні таңертең тұрып алады да, өзінше бірдеңе деп айқайлап жаттығу жасайды да жатады. Сен ол кезде жоқсың, Наоко. Өз-өзіне қол жұмсап өліп қала жаздаған Киношита деген есепшіміз де болған.
Ол аз десең, былтыр Токушима дейтін медбикеміз маскүнемдікке салынып, жұмыстан қуылды ақыры. Бөлмеге қайтып келген соң Наоко екеуіміз карта ойнадық та, Рейко гитарамен Бахты тартып жаттықты. Соған отырып кетсем, кешкі жұмысқа үлгеремін. Тағы біраз қала тұрғаныңда ғой. Сосын Наокоға бұрылып: – Мен Окаға барып жүзім алушы едім ғой. Тарс есімнен шығып кетіпті! Бұл кешкі серуен болатын болды екеуімізге, – деді Рейко қолымнан ұстап. Түн салқын екен. Үстіне ақшыл көк кофта киген Рейко екі қолын джинсиының қалтасына салып алған. Аспанға қарап келе жатқан ол самал желге мұрнын тосты да: – Жаңбыр жауатын сыңайлы, – деді. Мен де иіскеп байқап едім, ондай ештеңе сезбедім. Көк жүзінде айды көлегейлеп бұлттар жүзіп бара жатыр. Қызметкерлердің үйлері орналасқан тоғайға кірдік. Рейко маған күте түр деді де, бір үйдің есігіне барып, қоңырауын басты. Үйден бір әйел шықты да, Рейкомен аз-кем тіл қатысып, бірдеңе деп күлді. Сосын қайта ішке кіріп, үлкен пластик пакет алып шықты. Рейко рахметін айтып қоштасты да, мен тұрған жерге келді. Пакеттің іші тола жүзім екен.
Ол пакеттің бетінде тұрған бір шоқ жүзімді алып, маған берді. Жүзімді жүре жеп, ұрығын жерге түкіріп келе жатырмыз. Өте дәмді екен. Кешегі біз ішкен шарапты да осы кісілер берген. Қажет кезінде тапсырыс беріп, қаладан оны-мұны алдырам. Бірақ бүгін де кешігіп барсақ, Наоко жүрісімізден күдік ала бастайды. Бүгін түн салқын екен. Теннис корттарына жеткен бойда ол солға бұрылды да, біз тар баспалдақпен төменге түсіп, қатар-қатар тұрған қоймалардың алдынан шықтық. Рейко жақын тұрған біреуінің есігін ашты да, ішке кіріп жарықты жақты. Бұл жерде көз тоқтататындай ештеңе жоқ енді, – деді ол. Қойманың ішінде қаз-қатар тізілген шаңғы, шаңғының таяқтары мен шаңғы тебуге арналған аяқкиім көп екен. Жерде қыстыгүні жолға себетін тұз салынған қапшықтар мен қар күрейтін күректер жатты. Оңаша қалғанға да таптырмайтын жайлы жер. Рейко тұз салынған қаптың үстіне отырды да, мені қасына шақырды. Темекі тартсам ренжімейсің бе? Темекіні Рейко сияқты жақсы көретін адам кем де кем шығар?! Мен тоқтамай жүзім жеп отырдым. Жүзімнің сүйегі мен қабығын Рейко күлсалғыш есебінде пайдаланып отырған қалбырға тастай бердім. Солай емес пе?
Бұрын қабілетім бар деп есептемейтінмін. Олай ойлауыма белгілі бір себептер де болмай қалған жоқ, әрине. Бірақ уақыт өте келе өз-өзімді тани бастадым. Содан шыққан қорытынды: адамдарға бірдеңе үйрете алатыныма көзім жетті. Сосын өзімдегі барды көрсете алмасам да, өзгелердің бойындағы жақсы дүниені шығарып көруге ынтығып тұрамын. Қайтеміз, сондай адамбыз енді?! Түсініктірек айтсам, от тұтататын сіріңкенің қорабы сияқтымын ғой. Маған бұл қалыпты нәрсе. Екінші сұрыпты шырпы болғанша, бірінші сұрыпты қорап болғаным артық. Мұндай ой жаңағы қызға сабақ бере бастағанда туды. Бұрын да қанша адамды оқыттым ғой, бірақ қарап отырсам ол кезде мұндай ой болмапты. Өз бойымдағы ұстаздық қабілетті осы қызға сабақ бере бастағанда ғана аңғардым. Сабақтарымыз ретімен жүріп жатты. Кеше айтқанымдай, ол қыздың орындау техникасы орташа ғана болатын. Кәсіби музыкант болам деген мақсаты жоқ, сондықтан жүгім жеңіл болды. Ол университетке емтихансыз қабылданатын қыздар мектебінде ілініп-салынып оқып жүрген. Білім қуатын бала болмағасын да, анасы менен де оны күштеме деп өтінді. Оны күштеп оқыта алмайтынымды бірінші сабақта-ақ түсінгем. Ол саған басын изеп қойып, өзі қалаған дүниені ғана істеп отыратын қыз еді.
Сол себепті де алдымен оған өз бетінше ойнауға мүмкіндік беру керек-тін. Бір шығарманы әртүрлі нұсқада ойнап көрсетіп, сосын оның қайсы оған ұнап-ұнамағанын талқылайтынбыз. Сосын шығарманы ол орындайтын да, өзіне керегін өзі-ақ түсіне қоятын. Рейко үнсіз қалды да, темекісінің шоғына қарады. Мен тоқтамай жүзім жей бердім. Оны айтып отырғаным, ол қызда сол қабілет менікінен әлдеқайда күшті болатын. Әгәрәки, ол кезінде жақсы мұгалім тауып, жүйелі түрде дайындалғанда, әжептәуір жақсы музыкант шығар еді! Бірақ бұл қыз жанын қинап жұмыс істеуге құлықсыз ғой, міне, гәп қайда?! Мынау әлемде ондай адамдар аз емес. Олар бойындағы Құдай берген дарынын жарқ еткізіп көрсетеді де, оны ары қарай ұштамайды. Ондай адамдар ең ақырында өз қабілетін өзі шашып-төгіп, босқа шалдығады да, көштің соңында қала береді. Өмірімде ондай адамды көп көрдім. Оларды алғаш көргенде аузың ашылып, көзің жұмылады. Екінің бірі орындай алмайтын күрделі шығарманы олар бір көргенде-ақ қағып алады! Оны орындағанда жұрттың есін шығарып жібереді! Бірақ ол сонымен тоқтайды. Одан әріге тартпайды. Неге дейсің ғой? Өйткені олар әрі қарай жұмыс істеуге күш салмайды.
Өйткені ондай тәртіпке үйренбеген. Айнала жұрттың қолпашы адамды топас қылып тастайды. Оларда « мен онсыз да кереметпін, жұрттың бәрі мені жақсы көреді, несіне ақ тер көк тер болып әуреленем » деген жаңсақ ұғым туады. Өзгелердің үш аптада үйренетінін үш-ақ күнде меңгеріп алатын оларға ұстаздары басқа тапсырма беріп аттай береді, аттай береді. Олар табанды еңбекпен келетін жұмысты түсінбейтіні, төзім қалыптастыратын мінезді меңгере алмай кететіні содан. Өнер адамы үшін ең үлкен трагедия осы! Мұндай жағдай менің де басымнан өткен. Бір жақсысы, маған қатал ұстаз жолығып, есімді тез жиып алдым. Десе де, ол қызға үйреткеннен өзім ләззат алатынмын. Спорттық көлікпен автобанға шығып ап, жылдам жүрген жағдай сияқты ғой бұл. Газды сәл ғана басып қалсаң болды, ұша жөнеледі. Неғұрлым жылдамдығыңды үдете түссең, соғұрлым көлік ырқыңа бағына береді. Мұндай балаларды оқытқанда ескеретін бір жайт – оларды ретсіз мақтай бермеу керек. Кішкентай күнінен мақтау естіп үйренген балалардың мадақ сөзге әбден еті үйреніп кеткен. Дөп сөзді керек жерінде ғана қолданған абзал. Содан кейінгі ескеретін дүние – баланы күштеудің я мәжбүрлеудің еш қажеті жоқ. Таңдауды өз еркіне қалдыр. Бағыт сілте.
Ойлағаны болмай жатса, тоқтатып қойып, ойландыр. Бары сол. Осыны істесең, сен күткен нәтиже де болады, басқасы да болады. Рейко шылымның тұқылын жерге тастап, аяғымен мыжыды. Сосын тап бір тынышталғысы келгендей терең күрсінді. Кейде оған « мынау Бад Пауэлл, мынау Тёлониус Монк » деп джаз стилінде ойнайтын пианино шеберлерін тыңдататынмын. Бірақ көбіне ол сөйлейтін. Әңгіме айтудың шебері сондай-ақ болсын! Оны тыңдаған адам дүниені ұмытып кететін. Кеше өзіңе де айттым ғой, оның айтқанының көбі ойдан шығарылған дүние болса да, соншалықты қызық еді. Тыңдаушының көңіл-күйін тап басатын, тілді әдемі қолданатын ол біреулерді суреттегенде мысқыл мен әжуадан да құралақан қалмайтын. Адамның сезімімен ойнауды әбден меңгеріп алған ол өз қабілетін барынша тиімді пайдаланып қалғысы келетін. Алдындағы адамды өз қалауынша күлдіріп те, жылатып та, ашуландырып та алатын. Мұның бәрін ол өз қабілетін тағы бір тексеріп, сырттай қызықтап отыру үшін ғана істейтін. Әлбетте, мұның бәрін тек кейін білдім. Рейко осыны айтты да, басын бірнеше рет изеп, жүзім жеді. Жан-жағындағы алманың бәрін бүлдіретін құрт түскен алма бо­лады ғой, тура сол. Мұндай ауруға ем қонбайды.
Ол өле-өлгенше солай болып өтеді. Бір жағынан аяйсың. Оның құрбаны болмағанымда, дәл солай ойлар едім. Бірақ айналып келгенде, оның өзі де құрбан ғой. Рейко тағы да жүзім алып жеді. Әңгімені әрі қарай қалай өрбітсем екен деп ойлап отырғандай көрінді. Кейде маған оның айтқаны біртүрлі оғаш естілетін. Қайсыбір адамды соншалықты жек көретінін сезген кезімде жаным ауырғанын да жасырмаймын. Осындай ақылы кенен қыздың басына мұндай нәрселер қалай сыяды деп басым қататын сосын. Десе де, кемшілігі жоқ адам баласы болмайды ғой. Әрі-беріден соң, оның жеке басында не шаруам бар? Бар болғаны – оған пианино үйрететін мұғаліммін. Маған оның сабағын дұрыстап пысықтағанынан өзге не керек?! Мұның бәрін былай қойғанда, оның маған ұнайтыны өтірік емес қой, өтірік емес! Бар болғаны әңгіме арасында жеке басыма қатысты дүниелерді мейлінше аз айтуға тырыстым. Соны істемеу керегін іштей сезгендей болдым. Ол жеке басыма қатысты сұрақ қоя бастағанда көбінесе жалпылама жауап бере салатынмын немесе балалық шағым қалай өткені, қай мектепте оқығаным сынды бәлендей маңызы жоқ әңгімелермен алдаусыратып жіберетінмін. Ол үнемі маған « сіз жайлы көбірек білгім келеді » дейтін.
Ол солай дегенде, өнебойым дір ете қалатын. Бірақ оған мән бермеуге тырысып, жұмған аузымды ашпаушы едім. Содан, ұмытпасам, мамырда болса керек, ол бірде сабақтың ортасында күйім болмай тұр деді. Байқаймын, өңі бозарып, денесін тер басып кеткен. Ол біраз жата тұрсам қалпыма келер едім деді. Содан оны құшақтап алдым да, төсегіме апарып жатқыздым. Диванымыз кішкентай болғандықтан, жатын бөлмемізге апарғаннан өзге амалым болмады. Ол әбігерге салғанына кешірім сұрады. Мен болсам « ештеңе етпейді, бәлкім, бірдеңе ішерсің? » деп оған бәйек болып жатырмын. Біраз уақыттан кейін ол арқамды уқалап беріңізші деп қиыла өтінді. Денесін тер басып кеткен оның даусы соншалықты аянышты шықты. Арқасын уқалай бастадым. Енді « төстартқышымды алып тастаңызшы, батып жатыр » деді. Ойымда ештеңе жоқ, оны да істедім. Бірақ оны алу үшін алдымен денесіне жабысып тұрған көйлегін шешуіме тура келді. Төсі он үштегі қызға тым үлкен болатын. Менікінен екі есе үлкен десем болар. Төстартқышы да жастар тағатын емес, әйелдер тағатын қымбат төстартқыш. Алайда оның бәріне мән берген мен жоқ, ақымақ адамша жандәрмен арқасын уқалап жатырмын.
Ауық-ауық бейкүнә даусымен « мұным ұят болды ғой » деп кешірім сұрап қояды өзі. Рейко темекісінің күлін қақты. Бұл кезде жүзім жеп болып, бар ынтам оның әңгімесіне ауған. Жалғыз-жарым жүргесін ешкімге ештеңе айта да алмайсың. Жан адамға қажетім жоқ. Осының бәрі жаныма батқасын жылаймын. Ұйқы жоқ, күлкі жоқ, тамақ болса да батпайды. Жалғыз жұбанышым – осы үй, сіздің сабағыңыз » деп ағынан жарылды. Ол сөйлеп қоя берді. Айтуынша, үйінде күнде жанжал. Бұл ата-анасын, олар мұны жақтырмайды-мыс. Әкесінің ашынасы бар көрінеді, ол көбінесе соның жанында, үйге оқта-текте бір келеді дейді. Соған ашуланатын анасы мұны құдайдың құтты күні ұрып-соғып, бар өшін осы қыздан алады екен. Бұдан кейін қыз үйіне қайтіп барсын?! Осыны айтып көз жасын төкті-ай бір! Әп-әдемі мөлдіреген көзден тарам-тарам аққан жас адамның аянышын туғызады тура. Елжіреп кетіп, « біздің үйге қалаған уақытыңда келе бер » деп жатырмын. Мұны естіген ол мені құшақтай алып « сіз болмасаңыз қайтер едім? », « кешіріңізші мені! », « тастамаңызшы мені, басқа барар жерім жоқ » деп зар қақты.
Мен болсам оның басынан сипап, өзімше жұбатып қоямын. Ол құшағын жазбаған қалпы мені сипап жатыр, байқаймын. Сипаған сайын біртүрлі күй кешіп, денем от боп жанып барады. Сән журналдарының бетінен түсе салғандай әдемі қыз өзінің әдемі саусақтарымен сені сылап-сипап жатса, от болмай көр! Мұндай ләззатты сезімді күйеуім ешқашан бере алмаған! Қимылы денемді балбыратып, бір-ақ мезетте дел-сал күйге түсірді де тастады. Бір есімді жисам, көйлегімді шешіп, төстартқышымды алып тастап, төсімді сипалап жатыр. Лесбиан екенін сонда барып бір-ақ түсіндім. Мұндайды бұған дейін мектепте оқып жүргенде бір рет көргенмін. Ол болса « сәл тұра тұрыңызшы, құдай үшін... жалғызбын ғой мен, ешкімім жоқ қой... сізден басқа ешкімім жоқ, сеніңізші маған... тастамаңызшы мені » деп қолымды ұстап алып өз омырауына тигізеді. Ал оның пішіні әдемі омырауы, басқа-басқа, әйел заты саналатын менің өзімді қолым тиген мезетте тоқ соққандай дір еткізді. Қайтерімді білмей қалдым. Бар қолымнан келгені – жынды адамша « жоқ, жоқ, жоқ » деп айқайлай бердім. Аяқ-қолынан жан кетіп қалған адамша орнымнан қозғалуға шамам келмеді.
Мектептегі жасы үлкен қыздар тиіскенде тойтарып тастаған мен мына қыздың алдында дәрменсіз қалдым. Тәнім өзіме бағынбай кетті. Сол қолымен оң қолымды ұстап алып, онымен төсін аймалатып, өзі үрпімді сүйіп, тістелеп жатыр. Ал оң қолы ішімді, арқамды сипалап, төмен қарай сырғи берді. Он үштегі қыздың отыз бірдегі келіншекті өз үйінде, төсегінің үстіне жайғасып алып, тыр жалаңаш шешіндіріп, оған ойына келгенін істейді деп кім ойлаған? Қарап отырсаң, адам айтса нанбайтын, нағыз масқара дүние ғой! Сол сәтте ол мені дуалап тастағандай көрінді тек. Рейко сәл үнсіз қалып, темекі тұтатты. Қанша жерден ыңғайсыз болса да, айтып отырғаным сол. Бұл кезде астым әбден суланып кеткен еді. Оны айтуға бет жоқ. Бұрын-соңды мұндайды кім көрген?! Ілгеріде өзімді төсекке жоқ адам санайтынмын, бұл құбылысты көргенде әбден есім шықты. Содан кейін нәзік саусақтары ішкиімнің ішіне өтті... Одан әрі не болғанын өзің де түсініп отырсың. Оны айтуға тілім жетпейді. Еркектің жуан саусақтарымен салыстырғанда, қауырсын қытықтағандай дерсің! Сәл болмағанда естен танып қала жаздадым. Артық-кемі жоқ, дәл солай.
Десе де, санамның бір түкпірінде мұны тоқтатпай болмайды деген белгі қылаң берді. Мұны бір рет еркіне жіберсем, одан кейін тоқтата алмай қалатыным анық екенін жан дүниеммен түйсініп үлгердім. Мұндай қылмысты құпияның салмағын арқалауға мүлде қауқарсызбын! Қызымды ойладым. Мына сықпытымды көрсе не дейді? Сенбі күндері әдетте сағат үшке дейін ата-анамның үйінде болатын ол ғайыптан тайып үйге келіп қалса не болады? Осынау ойлардан есімді жиып алып, басымды көтердім де, « тоқтат енді, жетер! » дедім. Бірақ ол тоқтаған жоқ. Бұл кезде ішкиімімді сыпырып алған ол, тұңғиығыма басымен кіріп кеткен еді. Мұндай қылықты ұят санайтын мен мына қаршадай қыздың істеп жатқанын өз күйеуіме де істетпейтінмін. Ал мынау болса жалап-жұқтап өліп барады... және өзімен қоймай, мені де өлтіріп барады! Сөйттім де бар күшіммен бетінен салып қалдым. Ерні қанап кетті, басын көтеріп, маған тесіле қарады. Тұттай жалаңаш екі адам тізерлеген қалпы, төсектің үстінде бір-бірімізге қарадықта тұрдық. Он үштегі қыз, отыз бірдегі әйел... әлбетте, менің денем оныкімен салыстыруға келмейді. Сол көрініс өмірі есімнен кетпейді! Алдымда он үштегі қыздың денесі тұр дегенге еш сене алмадым.
Оған әлі де сенбеймін. Оның қасында мен таза құбыжық едім. Құдайақы! Айтарға сөз таппай, үндемей отыра бердім. Неге бүйтесіз? Ұнайтынын сізді алғаш көргенде-ақ білгем. Еркекпен жақындасқаннан әлдеқайда жақсы ғой, айтыңызшы өзіңіз? Астыңыз қалай су боп кеткенін өз көзіммен көрдім ғой. Бұдан да кереметін көрсете аламын. Шын айтам. Тұтас денеңіз балбырап, рахат бір күй кешесіз. Қалайсыз ба? » Обалы нешік, айтып тұрғаны рас еді. Күйеуімнен гөрі, осы қызбен жатқан маған анағұрлым жақсы болатын. Оны жан-тәніммен қалап тұрдым. Бірақ ширығып алдым. Бұл құпияны ешкім білмейді » деді ол. Мен төсектен тұрдым да, халатымды киіп: – Шық үйден! Сосын бұл үйге ендігәрі аттап басушы болма, – дедім. Ол маған тесіліп қарады. Көз жанары әдеттегідей емес, сұп-суық еді. Бұрын мұндай екенін мүлде байқамаппын. Картонға салынған көз сияқты өлі көз қарап тұрды маған. Сосын үн-түнсіз киімін жинап, маған қыр көрсеткендей асықпай-аптықпай киінді. Пианино тұрған бөлмедегі сөмкесіне барып асықпай шашын тарады, беторамалымен ернінің қанын сүртті, аяқкиімін киіп, шығып кетті.
Шығып бара жатып: « Сен – лесбиансың, бұл шындық... және одан өле-өлгенше құтыла алмайсың » деді. Рейко ернін тістелеп, ойланып отырып қалды. Маған оның төсекте күйеуімнен гөрі көп сезім сыйлағаны рас. Оны жоққа шығаруға болмайды. Бұл сұраққа біраз уақыт бас қатырып жүрдім. Бәлкім, шынымен де лесби шығармын, бұрын байқамаған болармын дедім. Бірақ қазір олай ойламаймын. Бұл жерде оған бейімдігім жоқ деген ой тумаса керек. Болуы да ғажап емес. Бір анығы, бұл мәселеге тура мағынасында қарау керек болса, екібастан лесби емеспін. Неге деймісің? Өйткені әйелдерді көргенде ешқашан құштарлығым оянбайды. Енді түсінікті ме? Басымды изедім. Оны бірден сезе қоям. Бойымда бір өзгеріс болса, сол кезде бо­лады тек. Мысалы, Наоконы құшақтағанда айрықша ештеңе сезінбеймін. Әйтпесе күн ыстықта біз бөлмеде жалаңаш та жүреміз, бірге жуынып, кейде бір төсекте жатып та қаламыз... Наоконың денесі өте әдемі ғой сосын. Болмысымызда бар дүние болса, оянар еді ғой осыған дейін. Айтқандай, екеуіміз лесбиан болып ойнап көргенбіз бірде. Айтып берейін бе? Екеуіміздің арамызда сыр жатпайды ғой, білесің.
Қысқасы, ол сол қызға ұқсап мені аймалап көрді. Олай да аймалады, былай да аймалады. Ал мен оның қолы тиген сайын қытығым кеп күле берем, күле бе­рем... Еске алсам, әлі күнге дейін қытығым келеді. Айтпағым, Наоконың ондайға мүлде ебі жоқ екен. Ондай емес екеніне іштей қуанып отырған шығарсың? Жүрегім тарсылдап, аузым құрғап, аяқ-қолым зілмауыр тартты. Содан қызым келетіні еске түсіп, ваннаға бардым. Оның қолы мен тілі тиген жердің бәрін жуып, тазаланғым келді. Бірақ денемді қанша жерден сабындап жусам да, оның сілекейі үстімде бәрібір қалып қалғандай болды да тұрды. Қанша айтқанмен көңілге алған дүниеден ажырау қиын ғой?! Сол түні күйеуімнен құшағыңа алшы деп өтіндім. Төніп келген бәледен өзімді арашалаған түрім еді. Әлбетте, оған ештеңе айтқам жоқ. Шынын айтқанда, айтудың ретін де таппадым. Тек келіге түскен тарыдай түйіп-түйіп тасташы аямай деп өтіндім. Ол өтінішімді орындады. Екеуіміз үйленгелі ондай ләззатты мол минуттарды бастан кешірмеген едім. Сыры неде деп ойлайсың? Олай болатыны, ол кезде қыздың саусақтарының ізі денемнен әлі өше қоймаған. Бары сол. Ұят-ай десеңші!
Осының бәрін саған қалай айтып отырмын? Екі-үш күнге дейін ол сезімнен айыға алмай жүрдім. Оның кетіп бара жатқанда айтқан сөздері құлағымда жаңғырып тұрып алды. Сенбіде ол сабаққа келген жоқ. Келіп қалса қайтем деп күні бойы жүрегім тарсылдай берді. Әбден мазам қашты. Бірақ ол кел­ген жоқ. Тәкаппар адам ғой қанша дегенмен. Ойлағаны да бола қалмады оның үстіне. Одан кейінгі аптада да, бір айдан кейін де келмеді. Уақыт өте келе бәрін ұмытам деп ойлағам, бірақ олай болмады. Үйде жалғыз қалғанда сол қыз жүрген сияқты жүрегім суылдайтын. Пианино тартудан да қалдым. Не істесем де дегбірім қашып, жұмысым ілгерілемейтін. Бір бәле болғанын көшеге шыққанда барып бір-ақ білдім. Байқаймын, көршілерім баяғыдай емес, маған біртүрлі қарайды. Аман-саулығы түзу, бірақ дауыстары бұрынғыдай жарқын шықпайды, сөйлескенде де қашқалақтап тұратын болған. Бұрын жиі-жиі бас сұғып тұратын көрші әйел де бұл күні біздің үйге беттемейді. Әрине, бұрын мұндай ұсақ-түйекке аса бір мән бере бермейтінмін. Мұндайдың бәрін көңілге ала берсең ауру боп бітесің ғой. Содан бір күні біздің үйге бір танысым келе қалды.
Жас шамасы менімен қарайлас, шешемнің құрбысының қызы еді. Балаларымызды бір балабақшаға апарып, үй-ішімізбен жақсы араласатынбыз. Міне, сол келіншек сөз арасында маған « мен сен туралы бір жайсыз әңгіме естідім » демесі бар ма?! Аң-таң кейіппен « ол не әңгіме? » деппін. Ол болса « айтуға аузым бармай тұрғаны » деп қояды. Шынтуайтын айтқанда, ол айтуға батпады. Ақыр аяғында ол ішіндегісін сыртқа шығарды. Хош, айтқанынан түсінгенім, мен бір атып кеткен лесбиан қатын екем. Ол аз десең, жындыханада жатып шықты деген атағым бар көрінеді. Сабағыма келген бейкүнә қызды жәбірлемек болғанымда, ол қыз қарсыласып, мен оны көгала қойдай етіп сабап тастаппын-мыс. Болған оқиғаны тонын теріс айналдырып айтқанына емес, ол қыз менің ауруханада жатқанымды қайдан біліп алғанына көбірек таңдандым. Бірақ қызының айтқанына шәк келтірмеген шешесі көршілерге мені жамандап баққан. Ол аз болғандай, өткен-кеткенімді тергеп, психикалық ауруым бар екеніне көз жеткізген. Құрбымның айтқанына сенсек, ол қыз сол күні сабақтан үйіне дода-додасы шығып жылап барған. Бет-аузы ісіп, ерні қанталап, көйлегінің біраз түймесі түсіп, ішкиімі жыртылған көрінеді. Естіп отырып жағамды ұстадым!
Мұның бәрін өзін ақтап алу үшін істегені айтпаса да түсінікті. Былай шыға бере қалай көзі қызарғанша жылап, көйлегінің түймелерін үзіп, оған қан жағып, төстартқышының шілтерін жұлып, шашын үйпа-тұйпа етіп үйге барғанын елестеттім. Ол қыздың айтқанына сеніп қалды деп кімді жазғырасың? Олардың орнында болсам, мен де сенер едім. Қуыршақтай әп-әдемі қыз осылай өтірік айтады дегенге кім сенеді? Көзі бұлаудай болып ісіп кеткен қыз « айта алмаймын мұны » деп еңкілдеп жылап жатса, тебіренбейтін ата-ана бар ма? Оның үстіне, жындыханада жатып шыққаным рас па, рас. Ұрғаным рас па, рас. Олай болса, кімге өкпелегендейсің?! Менің сөзіме кім сенеді? Күйеуім болмаса... Болған жайды айтсам ба, айтпасам ба деп бірнеше күн ойланып жүрдім де, ақыр аяғында бәрін қаз-қалпында айтайын деп ұйғардым. Обалы не керек, ол маған сенді. Қыздың қайтіп маған қол жүгірткенін, оны қайтіп ұрып жібергенімді жасырмай айттым. Бірақ лап еткен сезім жайында тіс жармадым. Оны айтудың реті жоқ деп санадым. Қатты ашуланып, қазір қыздың үйіне барам деді. Күйеуің мен балаң бар.
Лесбиан дейтін жөні қайсы олардың? » деп күйіп кетті. Жібермедім. Өйткені онда барғаннан ештеңе ұтпас едік. Оған барсаң, мазақ болатын өзің. Оны білем. Ол қыз ауру екенін де білем. Ауруханада мұндай аурудың неше атасын көресің! Сүйегіне сіңіп кеткен ауру ол. Ішін жарып жіберсең, жемтік қана шығады одан. Бәлкім, естігенге ауыр болар, бірақ ақиқаты сол. Ешкім ешқашан түсінбей кететін ақиқат ол. Бұл жерде бірдеңе дәлелдеп абырой таппаймыз. Адамдардың жан дүниесімен ойнап үйреніп алған әккі қызға қарсы уәж айтар бір де бір дәлеліміз де жоқ. Әрі-беріден соң, отыздағы әйелді он үштегі қыз арбап-алдап төсекке тартыпты дегенге кім иланады? Не уәж айтсақ та, тегінде адамдар өзі сенгісі келетін нәрсеге ғана сенеді. Сол себепті көп күшенудің қажеті жоқ. Одан жағдайың бұрынғыдан бетер қиындамаса, ешқашан жеңілдемейді. Басым әзірдің өзінде дұрыс емес. Бізді ешкім танымайтын қашық бір жерге кетсек тіптен жақсы » дедім. Тек күйеуім көшуге асықпады. Жағдай қаншалықты ушығып тұрғанын сезіне қоймады. Оның үстіне, жұмыс орны да жақсы болатын. Көптен күткен жеке баспанамызға қол жеткізіп, қызымызды да жақсы балабақшаға беріп қойғанбыз.
Маған басқа жақта мұндай жұмыс табылмайды. Көшетін болсақ, әуелі үйді сату керек, балаға балабақша табу керек дегендей. Оның бәріне кемі екі ай уақыт керек ». Қорқытқаным емес. Шыны сол. Ішім сезеді ». Күйеуіме бұлай дегенім, ұйқым бұзылып, құлағым шулап, неше түрлі дыбыстар естіле бастаған еді. Ол болса « сен онда алдымен барып орналаса бер, мен мұндағы шаруаларды реттестіріп артыңнан барам » деді. Онсыз жалғыз өзім ешқайда бара алмайтынымды, жалғыз қалсам күнім қараң екенін айттым. Жалғызсыратпашы » дедім. Ол мені құшағына басты да, « жоқ дегенде бір ай мұрсат берші... істеп жатқан жобамды аяқтап, үйді сатып, баланы орналастыратын балабақша тауып қояйын » деді. Австралиядан бір жұмыс шығып тұрғанын, реті келсе соған тұратынын тілге тиек етті. Бұған не дейсің енді? Үндемедім. Өйткені бұдан кейін айтылған әр сөз тағдырыма кері әсерін тигізер еді. Рейко күрсінді де, төбедегі лампаға қарады. Бір күні аяқ астынан баяғы ауруым қозды да, қайтадан есім ауып қалды! Бұл жолы тіптен қатты кеткен сияқтымын: ұйықтататын дәрі ішіп, газды ашыппын. Құдай сақтап, өлмей қалыппын.
Көзімді ашсам, ауруханада жатырмын. Бірнеше ай жатып, енді есімді жидым-ау дегенде күйеуіме ажырасайық дедім. Оған да, қызыма да ең дұрысы сол болады дедім. Ол « ондайды айтпа, ажырасу деген ойыма да кіріп-шықпайды. Бәрін қайта бастаймыз. Басқа жаққа көшіп барып, өмірімізді өзгертеміз » деді. Сол кезде бір әрекет қылуың керек еді. Енді қайда барсақ та, бұл ауру қайталана береді, Маған бола босқа зардап шегесің. Оны қаламаймын » болды әңгіменің тоқетері. Сөйтіп, ажырастық. Дәлірек айтсам, оны ажырасуға мәжбүр қылдым. Ол екі жыл бұрын қайта үйленді. Өз басым оның басын босатқаныма әлі күнге дән ризамын. Шын айтам. Енді осылай болып қалатынымды білдім. Сол себепті де маған бола басқа біреу азап шекпесін дедім. Мұның ауруы қашан қозар екен деп өмірбақи қорқып күн кешкен кімге оңай дейсің?! Өз басым оған дән ризамын. Өзі адал, жан дүниесі тап-таза күйеу болса, сондай-ақ болсын! Мінез десең мінезді, өзі сабырлы, нағыз арқасүйер адам. Мені емдеп-жазу үшін қолынан келгеннің бәрін істеп бақты. Сол кісі мен қызым үшін мен де жазылып шығуға барымды салдым.
Ауруымнан біржола айықтым деп ойладым. Тұрмысқа шыққаннан кейінгі алты жыл – ең бақытты жылдарым. Біз жолдың 99 пайызынан тап-тамаша өтіп, бір пайызы қалғанда қирап қалдық. Соншама уақыт бірге тұрғызған бақытымыз бірақ сәтте күлге айналды. Бәрінен айырылдық! Осының бәріне сол қаршадай қыз кінәлі. Рейко аяғының астында жатқан темекі тұқылдарының бәрін жинап, қалбырға салды. Жанталасып жасаған әлеміміз бір-ақ сәтте құри салды. Кеше бар дүние көзді ашып-жұмғанша жоқ болды. Күн кешкіріп қалды. Аспан қарауытып, бұлт қалыңдап, ай мүлде көрінбей қалыпты. Жаңбыр келе жатқанын енді сездім. Жаңбыр иісі пакеттегі жүзімнің иісімен араласып кете барды. Танымайтын адамдар мен бейтаныс сезімдер қорқытады мені. Ол әнтек жымиды да қойды. Біз үйге келгенде Наоко диванда кітап оқып отыр екен. Аяғын айқастырып, жағын таянып алған оның самай тұсындағы саусақтары оқып отырған әр сөздің қабылданған-қабылданбағанын тексеріп отырғандай еді. Шатырға түскен жаңбыр тамшыларының дыбысы естіле бастады. Наокоға себезгілей тараған үстел шамының жарығы тозаң іспетті. Рейкомен болған ұзақ әңгімеден кейін ол маған шынымен де жасарып кеткендей көрінді. Наоко мырс етіп күлді де, кітабын жанына қойды. Жаңбырдың даусына құлақ қойып, жүзім жеуге кірістік.
Жоқ, бұған үзілді-кесілді қарсымын. Ара-тұра күн күркіреп, жаңбыр шелектеп құйып тұр. Жүзім жеп болғасын Рейко темекісін тұтатты да, төсектің астынан гитарасын шығарды. Бакарах пен Леннон-Маккартнилер орындайтын Desafmado және Girl from Ipanema әндерін айтты. Рейко екеуіміз ара-арасында шарап ұрттап қойып отырғанбыз. Ол таусылып, менің құтымдағы брендиді іштік сосын. Әңгімеміз қызып, үшеуіміз де бір рахат күйде тербеліп отырмыз. Мен де, Наоко сияқты, жаңбыр толастамасын деп іштей тіледім. Сағат он бірде Рейко кешегідей диванды жазып, төсек салып берді. Бір-бірімізге түн тыныштығын тілеп, жарықты сөндірдік. Ұйқым келмегесін рюкзактан қолшам мен « Жұмбақ тау » кітабын шығардым. Сағат он екілер кезінде жатын бөлменің есігі ақырын ашылып, Наоко шықты да, қасыма келіп жатып алды. Кешегі Наокоға ұқсамайтын кәдуілгі Наоко еді. Көз жанары таза, қимылы әбжіл ол ернін құлағыма тақап: – Ұйқым келер емес, – деді. Сосын қолшамымды сөндіріп, кітапты ысырып қойдым да, оны құшақтап сүйдім. Қараңғы мен жаңбыр үнінің құшағында тербеле бердік. Ұйқысы қатты. Келемін деп шын айтасың ба? Басымды изедім. Омырауы төсімді күйдіріп барды.
Халатының сыртынан алақаныммен аймалап жатырмын. Иығынан арқасына, одан беліне түскен алақаным тәнінің әр иірімін жаттап қалғысы кеп жанталасқандай көрінді. Біраз жатқан соң Наоко менің маңдайымнан сүйді де, апыл-ғұпыл төсегімнен атып тұрды. Көк түсті халаты балыққа ұқсап көз алдымда тұңғиыққа сіңіп кетіп барады. Жаңбыр даусына құлақ тігіп жатып, көзім ілініп кетіпті. Жаңбыр таң атқанда да толастамай жауып тұрды. Түндегідей емес, енді ол көзге көрінбейтін күзгі сіркіремеге ұласқан. Жаңбыр жауып тұрғанын шалшық судың бетіне түскен тамшылар мен шатырдың ернеуінен тамшылаған судан білуге болар еді. Мен ұйқыдан тұрғанда ұйысып тұрған қалың тұман күн көтеріле сейіліп, тоғай мен тау жоталарының пошымы айқындала түсті. Дәл кешегідей, таңғы асымызды ішіп алған соң құс қораға бардық. Наоко мен Рейко үстіне жауыннан қорғайтын сары түсті полиэтилен жамылғысын киіп алды. Мен де жемпірдің сыртынан су өткізбейтін желбегейімді кидім. Сырттағы ауа сыз әрі салқын еді. Жаңбырдан қашқан құстар қораның бір бұрышына үймелеп алыпты. Мұнда қалса боғымен қатады ғой олар. Сосын көктемде қар астынан қатып қалған үйрек-қазды аршып алып жүргенің... Қолыммен торды түртіп қалғаным сол еді, тотықұс қанатын желпіп-желпіп қалды да: – Бөқкөтен. Рахмет.
Жынды, – деп айқай салды. Тазалық жұмысын аяқтаған соң бөлмеге оралдық. Мен заттарымды жиыстырып, қыздар сырттағы жұмысқа шығуға қамданды. Үйден бәріміз бірге шықтықта, теннис кортында қоштастық. Олар сол жерден оңға бұрылды да, мен тіке тарттым. Қайта көріскенше, – дедім. Наоко жымиды да, бұрылысқа жеткенде көзден ғайып болды. Мен қақпаға жеткенше жолда Наоко мен Рейко сынды сары жамылғы киген бірнеше адам ұшырасты. Басына күләпара киіп алған олардың сары киімі, қап-қара жер мен қарағайдың жасыл бұтақтары жаңбырда ерекше реңк алады екен. Қолына себет, қап пен құрал-сайман ұстаған олар үн-түнсіз кетіп барады. Қарауыл аты-жөнімді ұмытпаған екен. Журналының аты-жөнім жазылған тұсына шықты деп белгі қойды. Шошқаның етін жақсы пісіреді екен онда. Ұнағаны тек сол болды. Соған қарағанда оларды Токиода басқаша өсіретін болса керек. Қарауылға бұл турасында ештеңе білмейтінімді және мұндайды алғаш естіп тұрғанымды айттым. Токиоға қашан барып едіңіз? Токиода тұратын ұлым « жоқ дегенде бір келіп көрсеңші қаланы » дегесін барғам. Ұмытпасам, 1959 жыл болса керек сол. Өз басым ондай ештеңе естімеппін. Қария кәдімгідей мұңайып қалды.
Менімен сөйлескісі-ақ кеп еді, бірақ мен автобусқа асығып бара жатқасын көп аялдамадым. Өзен жағасындағы жол бойында қалып қойған шоқ-шоқ тұманды жел тау беткейіне жетелеп бара жатыр. Ауық-ауық тоқтап, артыма бұрылып, өз-өзімнен күрсіне бердім. Өзімді тартылыс күші өзгеше бөгде ғаламшарға келгендей сезіндім. Алда өзге әлем. Көңіл соған жабырқау. Жатақханаға сағат төрт жарымда келдім. Заттарымды тастап, киім ауыстырдым да, жұмысқа қарай шықтым. Сағат алтыдан он жарымға дейін күйтабақ сата жүріп, терезенің сыртында ерсілі-қарсылы өтіп жатқан адамдарды бақыладым да отырдым. Қол ұстасқан жұбайлар, сылқия тойып алған мастар, жер-көкке сыймай жүрген бандылар, қысқа етек киген сылқым бойжеткендер, сақалы сапсиған хиппилер мен кафе-барлардың қожайындары, өзім түсініп болмайтын тағы біреулер... бұлардың арасында кімдер жоқ, құдай-ау?! Рокты қойғаным сол еді, дүкен маңына хиппилер мен қаңғыбастар қаптады да кетті. Біреуі билеп, біреуі еріткіш бір зат иіскеп, енді біреуі асфальттың үстінде отырды да қойды. Кезек Тони Беннеттің әуеніне ауысқан сәтте бәрі жым-жылас жоқ болды. Біздің қасымыздағы шағын дүкенде ұйқылы-ояу жүретін орта жастағы ер адам « ересектерге арналған ойыншықтар » сататын. Бұрын бұл заттарды кім алады деп ойлайтынмын.
Сөйтсем, бұл кісінің саудасы қызып-ақ тұрған сияқты. Біздің дүкеннің қарсы бетіндегі тұйық көшеде бір удай мас студент басын көтере алмай көшенің ортасында құсып тұрса, соның қапталындағы ойын салонында көрші мейрамханада жұмыс істейтін аспаз бар тапқан ақшасымен бинго ойнап жанығып жатыр. Жабық тұрған дүкеннің шатырын қалқалаған үйсіз-күйсіз қаңғыбастың бет-жүзі әбден қарайып кетіпті. Ерніне қызғылтым далап жаққан оқушы қыз « Роллинг Стоунздың » Jumping Jack Flash-ы бар ма деп сұрады. Айтқан күйтабағын тауып әкеліп, қосқаным сол еді, ол белін бұраңдатып билей жөнелді. Сосын менен темекі сұрады. Қожайынның қорабынан бір тал темекі алып бердім. Ол оны құшырлана сорды да, күйтабақ ойнап біткенде бір ауыз рахмет те айтпастан дүкеннен шығып кетті де қалды. Он бес минут сайын я жедел жәрдемнің, я полиция көлігінің дабылы естіліп тұр. Арақтың уы буынына түсіп кеткен үш бірдей қызметкер жігіт те­лефон будкасында тұрған ұзын шашты әдемі қыздың бөксесін сөз қылып, қарқылдап күле берді. Осының бәрін сырттай бақылап тұрып басым қатты. Сонда мұның бәрі не өзі? Мұны қалай қабылдаса лазым? Кешкі тамағын ішіп қайтқан дүкен қожайыны « Білемісің, Уатанабе, кеше ана дүкендегі қызды ақыры түсірдім » деді.
Қожайын ол қызға көптен көз қырын салып жүретінін, реті келгенде алғысы келген күйтабақтарды тегін беріп жіберетінін де білетінмін. Сөйтіп едім, ол кісі оны қалай умаждағанын бүге-шігесіне дейін айтып кетті. Сосын ретін тауып арақ бер, әбден масайт. Соны істесең, ар жағы өз-өзінен болады. Айтқанымды ұқтың ба? Жатақханаға басым әңкі-тәңкі боп қайттым. Жарықты сөндіріп, пердені қымтадым да, тас бүркеніп жатып қалдым. Неге екенін қайдам, әне-міне Наоко қасыма кеп жата кетердей болды да тұрды. Көзімді жұмғаным сол еді, денемді от боп күйдірген омырауы, құлағыма сыбырлап сөйлегені, оны құшақтап, аймалағаным есіме түсті. Түн түнегінде Наоконың шағын әлеміне қайта оралдым. Мұрныма шалғынның иісі келіп, құлағыма жауынның даусы естіліп тұрды. Айлы түндегі жалаңаш тәнін көрген Наоко сары жамылғыға оранған сол әдемі, нәзік тәнмен құстардың астын тазалап, бақшада шөп жұлып отырғанын елестеттім. Сосын қолақпандай болған қанжарымды қолыма алып, қиялымдағы суретті қайта-қайта жаңғыртып, белімді босаттым. Басым ауырғаны басылғанымен, ұйқы келіп болмады. Өлердей шаршап, қанша жерден демалғым келсе де, кірпігім айқаспай қойды.
Болмаған соң, төсектен тұрдым да, терезеге жақындап, тутұғыр тұрған алаңқайға көз салдым. Туы жоқ ақ сырық қараңғыда үлкен сүйекке ұқсап кетеді екен. Наоко не істеп отыр екен қазір деп ойладым. Ешкім түсінбейтін шағын әлемінің түнегіне оранып ап ұйықтап жатқан болар. Не болса да, жайсыз түс көрмесе екен өзі деп тұрдым іштей. Соның арқасында басым артық-ауыс ойлардан жеңілейіп, тәбетім ашылды. Студенттер асханасынан тоя тамақ ішіп алып, филфактың кітапханасына асығып бара жатқанымда алдымнан Мидори Кобаяши кезігіп қалды. Көзәйнек таққан, кішкентай бойлы бір қызбен келе жатыр екен. Мені көріп қалған Мидори жақындап келіп: – Қайда бара жатырсың? Менімен бірге тамақ ішсеңші. Тағы да іш. Содан не қерек, екеуіміз жақын маңдағы кафелердің біріне кірдік. Ол күріш қосылған карри алды да, мен кофе іштім. Үстіне жеңі ұзын ақ футболка мен балықтың суреті өрнектелген сары желетке киіп, мойнына жіңішке келген алтын алқа, білегіне циферблатында Микки Маустың суреті салынған сағат тағыпты. Тамағын тауыса жеп, артынан үш стақан су ішті. Не түсінікті сонда? Өткендегіден кейін басқа ештеңе өртенген жоқ па?
Бәлендей қираған ештеңе жоқ, бірақ түтін сұмдық болды енді. Айтары жоқ, – деп Мидори тағы да су алып ішті. Сосын терең тыныстап алды да, жүзіме үңіле қарады. Өң-түс жоқ қой. Көзің де ойнақшып тұр. Соныкі болар... – Түрің әруақ көріп шошынған адамның түрі сияқты, қайдан білейін. Неміс тілі мен дінтану, – Бармай-ақ қойсаң болмай ма? Одан кете алмаймын. Тым ерте емес пе? Онда тұрған не бар?! Бүгін сен біртүрлі болып отырсың. Ішіп, өз-өзіңе келмесең болмайды. Мен де біраз шаршағанымды басайын. Келістік пе онда? Неміс тілі сабағынан соң автобусқа мініп, Синзюкуге тарттық. Онда жеткесін « Кинокуния » кітап дүкенінің артындағы DUG деп аталатын жерасты қабатта орналасқан барға кірдік. Қолымды көтеріп даяшыны шақырдым да, тағы да тоник қосылған бір-бір стақан арақ әкел дедім. Өмірімдегі алғашқы сүйісім сол болғанда ғой деп армандадым тіпті. Өмірімді қайта құрастыратындай құдірет берілсе, алғашқы сүйісім сөзсіз сол болар еді. Сосын өмір бойы « Мені шатырда алғаш сүйген сол Уатанабе қайда жүр екен қазір » деп 58 жасымда да қиялдап отырар едім.
Оның несі жаман, айтшы маған? Мана да сұрадым, тіс жармадың. Айналамда жүрген адамдар да, тіпті табиғат та солай. Мидори бардың үстеліне шынтағын тіреп, бетіме үңіле қарады. Кейде сөйткім кеп кетеді өзім. Ештеңеге қарамай безіп кеткім келеді тура. Мәселенки, сен мені сондай алыс бір елге алып кетсең деймін де, мен саған балпанақтай балалар тауып беріп отырар едім. Балаларымызбен еденде аунап, бақытты өмір сүрер едік. Мен күлдім де, үшінші стақан арағымды қағып тастадым. Айналаның бәрі боқ сасып кетті ғой. Өтірік деші..! Мә, мынаны саған сыйладым, – деп ол қабығын арши алмаған пістені маған ұсынды. Әрең аршыдым. Екеуіміз төбеге шығып алып, өртті де көрдік, сыра да іштік, ән де айттық. Көптен бері бүйтіп демалмап едім, не де болса айта жүретін бір отырыс болды. Әйтпесе жұрттың бәрі ақыл айтып шаршатты. Мені көрген жұрттың ақылы тасып тұра ма бірдеңе: ананы үйт, мынаны сүйт – айтатыны. Бір жақсысы, сен ақыл айтпайсың. Табиғатың бө­лек. Сенімен отырғанда жаным жай табатыны да сол.
Бұл өмірде өз-өзін жегідей жемей өмір сүретін адам бар ма өзі, айтшы? Біреу біреуді қажағысы кеп тұратыны да содан ғой. Сосын бір-бірін « Мені осылай істеуге мәжбүр еткен сен! », « Сен болмағанда мен басқа адам болар едім! » деп кінәлайды кеп. Оларға сол өмір ұнайды. Ал маған ұнамайды. Олардың басқа істейтін шаруасы жоқ. Мидори аузына стақанның түбіндегі мұзды салып жіберді де, бірер сәт соны сорып тұрып қалды. Даяшыны шақырып, тағы бір стақан алдырттым. Арақ келгенше Мидори қолымен иегін таянып отырды да қойды. Мен үнтүнсіз Телониус Монктың Honeysuckle Rose-ін тыңдадым. Барда бізден өзге бес-алты адам отыр. Бірақ ішіп отырған біз ғана. Бұрқыраған кофенің иісі алакөлеңке барға жаймашуақ көңіл-күй сыйлап тұр. Кешке жақын жұмысым бар. Дәл уақытын айта алмаймын қазір. Келістік пе? Саситын, мүңкитін ешкім жоқ, масаң кейіпке еніп, шалқамнан түсіп жатсам... қасымда сен ғана болсаң. Сосын сен мені баласын шешіндіретін анаша асықпай шешіндірсең... – Түһ десейші... – Көзім жұмылып, ғажап бір күйге бөленіп жатырмын. Кенет есімді жиямын да: « Тоқта, Уатанабе!
Мен сені жақсы көрем, бірақ жүріп жүрген жігітім бар. Мұны істей алмаймын, кешір. Мұндай мәселеге қатты қараймын. Сол себепті осы жерден тоқтайық » деп айқай салам. Бірақ сен оған тоқтамайсың. Мұның бәрі менің қиялым деп қабылдасаңшы. Сосын сен маған жарқ еткізіп анауыңды көрсетесің. Ол болса қақшиып алған. Мен екі қолыммен көзімді жаба қоям. Бірақ саусақтарымның арасынан көзім түсіп кете береді. Саған сөйлеп жа­тырмын: « Жоқ! Керек емес. Тым үлкен мынау маған, қорқам ». Бұл енді менің қиялым ғой. Содан сенің түрің әбіржіп сала береді. Сені аяп кетіп, енді « көңіліңді түсірмеші, қойшы енді » деп жұбата бастаймын. Бес стақан тоник қосылған арақ ішкеннен кейін кетуге ыңғайландық. Есеп айырысқалы жатыр едім, Мидори қолымды кері итеріп, әмиянынан қыры сынбаған он мыңдық шығарды. Мен ғой мұнда сені шақырған, – деді ол. Масайып қалған Мидори аяғын басам дегенде сүрініп кетті де, екеуіміз де баспалдақпен төмен қарай ұшып кете жаздадық. Біз сыртқа шыққанда аспанды торлап тұрған бұлттар бірте-бірте ыдырап, қала көшелері ұясына батып бара жатқан күннің шапағына малынып тұр.
Біраз уақытқа дейін Мидори екеуіміз айналаны қыдырыстап жүрдік. Бір уақытта Мидори талға өрмелегім келеді деді. Абырой болғанда, Синзюкуде өрмелейтіндей тал жолықпады. Ал Император бағының қақпасы бұл уақта жабылып қалған болатын. Көше бойлап, дүкендердің терезесінде тұрған заттарды қызықтап жүргенде маған қала бұрынғыдай емес, енді шынайы көріне бастады. Мидори кілт тоқтап, көзіме қарады. Көзіңнің қарашығы бағанағыға қарағанда тынышталыпты. Менімен жүрсең бәрі жақсы болады десем, сенбейсің тағы. Сағат бес жарымда ол тамақ істеуім керек деп үйге қайтпақ болды. Өзім жатақханаға автобуспен қайтатын болғасын, оны бекетке дейін апарып тастадым. Жексенбіде Мидори маған сағат тоғыз жарымда келді. Оянғаныммен, әлі жуынып та үлгермеген едім. Есігімді қаққан адам « Уатанабе, саған бір қыз келіп тұр » деп айқайлады. Жүгіріп отырып төмендегі вестюбильге түссем, Мидори отыр. Бұтына қысқа джинсы етек киіп, аяқты айқастыра қойып алған өзі есінеп қояды тағы. Таңғы асқа бара жатқан балалардың көзі соның аяғында. Қараса, қарайтындайы бар енді. Жуынып-қырынып ала қояйын қазір. Бірақ мыналардың көзінің сұғы өтіп барады. Ұлдар тұратын жатаққа қысқа етек киіп келсең, қарамағанда қайтеді?! Қарайды олар.
Бүгін әдемі шілтері бар, қызғылт ішкиім киіп шықтым. Бөлмеге қайтып келген соң тез-тез жуынып, өсіп кеткен сақалмұртымды алдым. Жапсырма түймелері бар көк жейдем мен сұр твид пенжегімді іле салдым да, төменге түсіп, Мидориді жылдам жатақтан аулаққа алып кеттім. Сол екі ортада үсті-басымды суық тер басып үлгерді. Ондай кезде қызды ойламағанда, кімді ойлайды басқа?! Оның айтуынша, қыздарға мұндай дүниелерді қызықтау әдепке жатпайды. Маған қызық. Сонда нақты бір қыздарды ойлап тұрып істей ме, айтшы? Бұдан әрі жалтарып баққанға шамам келмеді. Сосын: – Басқасын білмеймін. Өз басым солай істеймін, – дедім. Шыныңды айт­шы тек. Ренжімеймін. Сонда түрім жаман ба? Сенің түріңе де, мінезіңе де гәп жоқ. Ал досымды мұндай дүниелерге араластырғым келмейді. Екіншіден... – Сонда сен ойлайтын басқа адам бар боп тұр ғой, солай ма? Десе де, сол бір жеңсікқұмар қиялыңа мені бір жол болсын қосуға болмай ма? Қысқа эпизод болса да, соның ішінде болсам екен деймін. Қанша дегенмен, сен досым емеспісің?! Өтінішімді аяқасты етпессің.
Енді басқа біреуге барып « беліңді босататын кезде мені ойлап тұршы » деп айта алмаймын ғой. Ал саған айта аламын. Өйткені сен – менің досымсың. Сосын маған қандай сезімді кешкеніңді айтасың. Мен күрсіндім. Қанша айтқанмен, дос адамбыз ғой. Кіргізбесең болды. Басқа не істеймін десең де, еркің білсін. Бұрын мұндай шектеу көрмегесін, не деріңді де білмейді екенсің. Бар болғаны қызық болып тұр. Өзің білесің, қыздар мектебінде, өңшең қыздардың ортасында өстім. Маған ер адамдардың дене құрылысы да, олардың ойлау жүйесі де қызық көрініп тұрады. Оның бәрін журналдан оқыған бір бөлек, нақты мысал арқылы білген тіптен басқа ғой. Ол бірден « сен бұзылған қызсың! » немесе « аурусың! » деп жынданып шыға келеді. Ол өзінікін сүюге де рұқсат етпейді. Ал мен бәрін көрсем, білсем деймін. Жексенбінің жарқын таңын қайдағы бір мас­турбация немесе неше түрлі секс практикалары жайлы әңгімелерге қор қылғым келмейді. Одан да басқа бірдеңе айтайықшы. Айтқандай, сенің жігітің біздің университетте оқи ма? Мектепте жүргенде бір үйірмеге барғанбыз. Мен қыздар мектебінен, ол ұлдар мектебінен келетін.
Ортақ үйірме, ортақ концерт деген жиі ұйымдастырылушы еді ғой. Бірақ қыз бен жігіт боп мектеп бітірген соң ғана жүре бастадық. Уатанабе, маған қарашы. Біз Очаномизуға баруға әуелі қала маңына жүретін электр пойызға міндік. Сосын Синзюкуден басқасына ауысып мінетін кезде, бекеттегі дәмханадан сендуич алып жедім. Ішкен кофемнен баспаханадағы еріген бояудың дәмі шығып тұр. Жексенбі болғасын электр пойыздың іші қол ұстасқан қыз-жігіт пен ерлі-зайыптыларға толы екен. Қолына бейсбол таяғын ұстап алған бірдей киімді бозбалалар вагонда ерсілі-қарсылы шауып жүр. Вагонда отырған бірнеше қыз қысқа етек киіп алыпты. Бірақ олардың кигені дәл Мидоридікіндей қысқа емес. Мидори болса, көтеріліп кеткен етегін қайта-қайта тізесіне қарай тартып қояды. Оған көзі түскен ер адамдар одан көзін ала алмай қалады. Бірақ оған қысылып отырған Мидори жоқ. Айнала толған жұрт. Керемет бір ой келіп еді... – деді Мидори өкпелегендей сыңай танытып. Очаномизу бекетінің басында оқушылар қаптап жүр екен. Я сабақ, я емтихан тапсырып жүргенін ұғып болмайсың. Бір қолымен сөмкесін қыса ұстаған Мидори екінші қолымен мені жетектеп, оқушылардың арасын киіп-жарып келе жатыр.
Сосын басы жоқ, аяғы жоқ: – Уатанабе, сен маған ағылшын тіліндегі шартты райдың осы шақ пен өткен шақтағы айырмашылығын түсіндіріп бере аласың ба? Мидори біраз уақыт кәдімгідей ойланып қалды. Осы шартты рай, дифференциал, Менделеев кестесі дегендер неме­неге керек деп ойлап жүруші едім. Ақылыма қонбаушы еді тіпті. Қолымнан келсе бұларды айналып өтуге тырысатынмын. Сонда ұстанымым қате болғаны ғой? Оны айтасың, мен си­нус пен косинусты да айыра алмаймын тіпті. Сонда мектепті қалай бітіріп жүрсің? Университетке түскенде олар алдыңнан шыққан жоқ па? Ішкі түйсігім мықты. Үш жауаптың дұрысын табу маған түк те емес болатын. Шынының сынықтарын ұясына бір-бірден таситын сауысқан сияқты жүйелі ойлауға ыңғайланатыным содан. Кейбіріне пайдасы бар, кейбіріне жоқ дегендей. Мұны, негізінен, жаттығу деп қарастырған жөн. Ал қандай мақсат көздейтіні – өз алдына бөлек әңгіме. Мидори кәдімгідей ойланған түрмен қолымнан жетектеп, ылдиға бастай жөнелді де: – Уатанабе, сен негізі жақсы түсіндіреді екенсің, – деді. Осы уақытқа дейін шартты райды жүз адамнан сұраған шығармын, соның бірі саған ұқсап көкейге қонатын сөз айтпады ғой.
Тіпті ағылшын тілі мұғалімдері де сурасан түсініксіз бірдеңе айтып я болмаса ашуланып шыға келеді. Дұрыстап түсіндіретін біреуі жоқ. Қасымда сен сияқты біреу болып, бәрін рет-ретімен түсіндіріп бергенде шартты райға деген әуестігім баяғыда оянар ма еді, кім білсін?! Көпшілік адам сияқты үзіп-жұлып... – Бірдеңе түсіндің бе одан? Жалпы, « Капитал » сияқты кітапты оқу үшін адамға соған лайық білім керек. Ал марксизмнің идеясын жалпылай алғанда түсіндім деп ойлаймын. Онда ән айтқым келді, шыны керек. Сөйтсем онда өңшең алаяқтар жиылып алыпты. Оны ойласам әлі күнге дейін бойым түршігеді. Олар үйірмеге келген адамға ең алдымен Марксті оқытады екен. Мына беттен мына бетке дейін деп нақтылап көрсетіп отырады. Фольклор социал-радикализммен тығыз байланысты екенін түсіндіріп дәріс оқып қояды арасында. Обалы не керек, түк түсінбесем де оқуға тура келді. Үйге келіп ап алай да оқимын, былай да оқимын, түк түсінсем бұйырмасын. Шартты рай деген мұның қасында ойыншық па дедім. Қысқасы, шыдамым үш бет­тен әріге аспады. Ендігіде жиылғанда « оқыдым, бірақ ештеңе ұқпадым » деп шынымды айттым. Содан бастап олар мені ақымақ біреу санайтын болды.
Таптық күресті ұқпайтын мешеу біреу болдым да қалдым. Осы да енді есі дұрыс адамның тірлігі ме? Түсінбесем не бопты ал? Түсінбеген адамның бәрін топас санай беру сеніңше дұрыс па? Мен болсам, түсінбеген дүниемді сұрай беремін: « Империалист » қанау дегеніміз не? Оның Ост-Индия компаниясына қандай да бір қатысы бар ма? » немесе « Оқу-өндіріс кешенінің күйреуі университет бітірген соң біз фирмаларға жұмысқа тұра алмаймыз деген сөз бе? » Шамамен осы тақылеттес сұрақтар. Бірақ жауап берген бірі жоқ. Жауап бермегені былай тұрсын, жатып кеп ашуланады түге. Сенесің бе осыған? Мейлі, мен-ақ ақымақ болайын. Қарадан шыққаны да мен болайын. Бірақ деймін де, осы әлемді ұстап тұрған қарапайым жұмысшы табы емес пе?! Қаналып жатқан да солар. Ал сол жұмысшы табына ара түсетін данышпандардың сөзі бізге түсініксіз болып жатса, одан не қайыр? Жалаулатып айтатын әлеуметтік революцияның көздеген мақсаты не? Бәріміз де осы өмірді жақсартқымыз келеді. Қанау процесі әлі де жалғасып жатса, оны тоқтату лазым. Менің ойым осы. Сол үшін де сұраймын. Айтқаным дұрыс па?
Жалынды сөздерімен оқуға жаңадан түскен қыздардың басын айналдырып, өздерін зор көрсететін бұлардың бар ойы – қыздарды бір пайдаланып қалу. Университет бітірген соң бұларды танымай қаласың. Қанаушыларға қас « дұшпан » бұлар соңғы курста шашын қысқа қидыртып, жапа-тармағай « Мицубиши », « ІВМ » мен « Фузи Банкке » жанталасып жүріп жұмысқа тұрып алады. Сосын Маркстің атын да естімеген қыздарға үйленіп, балаларына құсқың келетін небір әйдік аттар қояды келіп! Әлеуметтік теңсіздік, оқу-өндіріс кешенінің қирауы деген далада қалады. Үйірменің өзге жаңа мүшелері бұлардан да өткен сорақы. Олар ештеңе ұқпаса да, жорта ұққан болып, соларға қосылып ап күледі маған. Онысымен қоймай, бас қосудан шыққан соң « Сен түсінбейді екен деп дүние қирап қала ма? Бас изеп отыра бермеймісің? Бұл түк емес, олардың бұдан да өткен сорақы қылықтары жетеді. Айта берейін бе? Бұл енді қыздарды таза басынғандық емей немене?! Дәл осы жолы үндемей-ақ қояйыншы дедім де, айтқандарын істедім. Рахметтің орнына, сондағы айтқаны: « Кобаяшидің нигириінде өріктен өзге ештеңе жоқ. Өзгелер сияқты балдыр, балық не жұмыртқа салуға болады ғой ».
Қатты ыза болғаным сондай – аузыма сөз түспей қалды. Болмайтын нигириді сонша сөз қылған адам ба сонда революция жасамақ болып жүрген? Айтқан ұят қой тіпті! Одан да Үндістанда аш-жалаңаш жүрген балаларды ойласа игі еді. Мырс еттім. Бұдан ары шыдау мүмкін емес еді өйткені, – деді Мидори. Олар өзінің топастығын қолынан келгенше жасырып бақты. Айтатын сөздері де, оқитын кітаптары да бір. Колтрейнді тыңдап, Пазолинидің фильмдерін көргенге мәз болатын. Осының қай жерінде тұр революция, айтшы? Өйткені революция дегенді өңімде түгіл, түсімде де көрмегем. Бұларға салсаң, мені өрік қосылған нигириге бола атып тастайды. Ал сені шартты райды түсіндіргенің үшін атады. Дәл солай. Өйткені мен қара халықтан шыққан адаммын. Революция болса да, болмаса да, бұқара халықтың көрген күні осындай болып қала береді. Сонда револю­ция дегеніміз не өзі? Салтанатты залдар мен даңғаза даңғылдарға іліп қоятын ұран сөздер ме? Мінберге шығып алып ірі-ірі сөз сөйлейтіндер мұны түсінбейді. Уатанабе, сен салық инспекторын көргенбісің осы? Кербездігінен құдай сақтасын енді! Үйіңе маңғаз кейіппен кіреді.
Сосын тиісе бастайды: « Мынау не қылған есепшот? », « Немен айналысасыздар өзі? », « Ненің шығыны мынау? », « Барлық чек қағазын әкелші маған »... Біз байғұс ондайда бір бұрышқа тығылып, оларға ең мықты деген суши алдырамыз. Айта кетейін, әкем өмірі салықтан жалтарған адам емес. Қанша дегенмен, бұрынғының адамдары ғой – адал жүрді, адал тұрды. Бірақ оны инспекторға қалай айтасың?! Оның бар ойы – сенің қаныңды ішу, басқа түк те емес. Сауда жөндеп жүрмесе, кіріс қайдан болады? Сенің ойыңша, револю­ция болса, салық инспекторлары өзгере ме? Бар сенетінім – тек махаббат. Бүгін менің кезегім қасында отыратын. Ол кісі Уругвайда емес пе еді?! Құр сөз ғой, айтады – айтады да қояды. Токиодан аттап шығып көрмеген адамға не дейсің?! Үн-түнсіз жүре бердік. Мидың қатерлі ісігі. Сенемісің? Шешем өлгелі екі-ақ жыл болды. Енді кезек әкеме келді. Күн жексенбі болғасын ба, университет ауруханасының дәлізі келушілер мен сырқаты жеңіл науқастарға толы еді.
Дезинфекциялау құралдары мен келушілер әкелген гүл шоқтарының иісі, дәрет пен матрастарға сіңіп қалған иіс бір-бірімен араласып, медбикелер өкшесін естірте басып ерсілі-қарсылы шауып жүр. Мидоридің әкесі екі кісілік палатада, есіктің көзінде жатыр екен. Ауыр жарақат алып, ұзынынан сұлап жатқан бейне бір аңға ұқсайды. Бір қырындап жатыр, сол қолының көк тамырына ине тығып, дәрі тамшылатып қойыпты. Шүйкедей болып қалған, өзі әлжуаз, күннен-күнге кішірейе беретіндей көрінді. Басы ақ дәкемен таңулы, боп-боз қолында ине түспеген жер кем де кем. Кеңістіктегі беймәлім бір нүктеге қадалып қалған жарым-жартылай ашық көзі біз кіргенде бірер сәт бері бұрылды да, артынша қайтадан сол нүктесін тауып алды. Бұл көз адам өлім аузында жатқанын аңғартатын көз еді. Тіршілік белгісінен ада болған тәннің бұрынғы күш-қуаты әбден сарқылған. Ішіндегі мүлік-мүкәммалы мен жиһаз-жабдығы шығарылып, қиратылуын күтіп тұрған тозған үй сияқты. Жарылып кеткен ернінің айналасында сирек өскен қылтандар көрінеді. Іштей « адам осыншалықты сарқылса да, сақал шіркін өсе береді екен ғой » деп ойладым. Мидори терезенің тұсында жатқан толық кісімен амандасты. Сөйлеуге шамасы жоқ ол басын изеп, жымиған болды.
Сосын қайта-қайта жөтел қысқасын бас жағында тұрған стақандағы судан ұрттап, бір қырындап терезеге қарап жатты. Терезенің сыртында тоқ бағаналары мен оған тартылған сымнан өзге ештеңе жоқ-тын. Тіпті көз тоқтатардай аспанда шөкім бұлт болсашы. Әкесі ернін жыбырлатып: – М-ә-з е-е-м-ес, – деді. Ол осы сөздерді тап бір ауа қапқан балықтай аузынан әзер шығарды. Оның екі-үш сөзден артық сөйлеуге шамасы келмейтіндей көрінді. Басқа амал жоқ, – деді Мидори. Қарияның еріндері сәл ашылғандай болды да, қайта жабылды. Мидори маған науқас әкесінің аяқ жағында тұрған пластик орындықты меңзеді. Орындықты алып, тізе бүктім. Мидори әкесіне су ішкізді де, « жеміс-жидек жейсің бе, әлде желе берейін бе? » деп сұрады. Мидори тумбочканың жанында тұрған үлкен пакеттен таза пижама мен ішкиім сияқты заттарды шығарып, оларды кіреберістегі шкафқа реттеп салды. Пакеттің түбінде науқасқа деп алған екі грейпфрут, жеміс-жидектен жасалған желе мен үш қияр бар-тын. Мұны неге салды екен? Әпкеме телефонмен не керектің бәрін айтқан сияқты едім. Қияр емес, киви ал дедім ғой. Бірақ алып жатқанда ойланбай ма өзі де.
Есі дұрыс адам төсек тартып жатқан адамға қияр беруші ме еді?! Қияр жейсің бе, әке? Әуелі « теледидар дұрыс көрсетпей, соны жөндейтін адам шақырдым » деді. Сосын Такаидо деген апайы бір-екі күнде ауруханаға келіп-кететінін құлаққағыс қылды. Дәріханада істейтін бәзбір Мияваки мотоциклден қалай құлағаны да әңгімеден қағыс қалмады. Әкесі болса әредік күрсініп қойып, тыңдап жатыр. Біраз отырған соң Мидори мені теледидар көретін холға ертіп шықты да, диванға жайғасып темекі тұтатты. Холда үш науқас темекі тартып, теледидардан саяси пікірталас көріп отыр екен. Жата-жата зеріккен шығар бұлар да. Жас қыздың аяғына қарап бойындағы қаны тасыса, тезірек жазылып та кетер, бәлкім. Мидори темекісінен будақтап шыққан түтінге қарап отырды. Кей-кейде жаныңды ауыртар бірдеңе айтып қалатыны болмаса, жүрегіне кір жасырмайтын таза адам. Шешемді шын жақсы көрді. Қал-қадерінше тірлік кешті. Мінезі жұмсақ, саудаға икемі жоқ, көппен шығыса бермейтіні де өтірік емес. Бірақ айналаны ала тайдай бүлдіріп, бірді бірге соғып жүрген жылпостардан әлдеқайда биік. Айтқанынан қайтпай қоятын мінез маған содан жұққан. Бір-бірімізге болмайтын жерде қитығып қалатынымыз сол.
Мидори кенет көшеде түсіп қалған бірдеңені көтергендей қолымды ұстады да, аяғының үстіне қойды. Алақанымның жартысы етекте болса, жартысы жалаңаш етіне тиді. Ол көзіме үңілді. Оның үстіне, дәл қазір күйіп бара жатқан шаруам да жоқ. Одан қалса, киім үтіктеймін. Жүріп жүрген қызыңды айтам... – Жоқ, айтқым келмейді. Ол өзі бір күрделі жағдай. Дұрыс жеткізе алмаймын ба деп қорқамын. Айта бер. Сенің ойың мен қиялың маған қашанда қызық көрінеді. Үстінде үлбір тон, аяғында Шарль Журданның етіктері, ішкиімі жібектен тоқылған, төсекке тоймайтын сылқым бикеш. Ойлап таппайтын бәлесі жоқ. Бар құмарын жұмыс күндері түстен кейін қандырады. Ал жексенбіде күйеуі үйінде болғасын сенімен кездесуге шамасы жоқ. Нобайы келе ме? Сосын сырлы үшбұрышына түрлі заттар кіргізіп, акробаттар сынды неше түрлі позада иіліп-бүгіледі. Сен оны « Полароидқа » түсіресің. Уақыты көп болғасын, « Уатанабе енді келгенде бүйтеміз-сүйтеміз » деп түрлі қиялға беріледі. Сен қойнына енген бойда сол ойларын жүзеге асырып, кемі үш мәрте айызын қандырып үлгереді. Сосын « Айтшы, бәденім әдемі ғой, ә? Жас қыздар мендей қанағаттандыра алмайды сені.
Әлде олар да мынаны істей алады деп ойлайсың ба? Қалай, ұнай ма? Тұра тұр ақтармай... » деп есіңді шығарады. Шын айтсам, маған порнофильмдер ұнайды. Реті кеп жатса, бірге барып көрейікші. Енді дегбірім кетеді деші. Онда бірден қыздарды қамшымен сабап, зәрін бетіне төгуге мәжбүрлейтін садомазохистер туралысына барайықшы. Сондайды жақсы көрем. Өзі сондай аяулы. Палатаға оралған соң Мидори әкесінің қасына отырып алып, оны-мұны айтты. Әкесі ара-тұра басын изеп мақұлдаса, кейде үн-түнсіз тыңдап жата берді. Сағат он бірлер шамасында көрші төсекте жатқан науқастың әйелі келді. Күйеуінің пижамасын ауыстырып, жеміс-жидек берді. Дөңгелек жүзді, бір қарағанда жақсы адам сияқты әсер қалдыратын ол Мидоримен біршама әңгімелесіп үлгерді. Артынша біз отырған палатаға бір медбике келіп, тамызатын дәрілерді ауыстырды. Келушілермен аз-кем тіл қатысты да, көп кідірмей палатадан шығып кетті. Көзіммен бөлмені шолып, терезедегі токтың сымдарына қарадым да отырдым. Ұзына тартылған сымдардың үстінде ұшып-қонып торғайлар жүр. Мидори болса бұл екі ортада әкесімен әңгімелесіп отырып оның маңдай терін сүртті; қақырығын түкіртіп, қасында отырған әйелмен сөйлесті; менен бірдеңелер сұрап, дәрі тамызғышты тексерді.
Сағат он екі жарымда дәрігерлердің науқастарды аралап шығатын уақыты басталды да, Мидори екеуіміз дәлізге шығып кеттік. Палатадан шыққан дәрігерден Мидори әкесінің жағдайын сұрады. Үлкен кісі ғой, қатты әлсіреп қалды, – деді дәрігер. Оған дейін жағдайы оңала бастаса – бәрі дұрыс деген сөз, болмаса, не істеу керегін ойластырамыз. Барым осы, – деді Мидори. Есіктің көзінде тұрған медбике күліп жіберді. Саған да басыңды қаратқан артық болмайды негізі, – деді дәрігер. Сенің кесіріңнен науқастар көбейгенін қаламаймын. Жұмыс онсыз да бастан асады. Дәрігерлер палатаның бәріне бас сұғып шықты-ау деген кезде түскі астың уақыты да болды. Тамақтарды сүйретпеге салып алған медбике палаталарды аралап, тамақ үлестіре бастады. Мидоридің әкесіне сылдыр көже, жеміс-жидек, суға пісірілген сүйексіз балық пен көкөніс пюресі берілді. Мидори арнайы бұрандамен төсектің бас жағын көтеріп, әкесін тіктеп отырғызды. Сосын оған қасықтап тамақ бере бастады. Әкесі бес-алты қасықтан кейін басын бір жағына бұрып: – Жетеді, – деді. Соны түсінсеңші, – деді қыз шыр-пыр болып. Тамақ ішуге аса зауқым соғып тұрмаса да, басымды изеп, оған ілесе бердім.
Асханада дәрігерлер, медбикелер мен келушілер қайшы алысып жүр екен. Бір де бір терезесі жоқ залдағы қатар-қатар қойылған үстелдерде тамак ішіп отырған адамдар түрлі аурулар жайлы сөз қозғап, олардың даусы жерасты өткеліндегі жаңғырық сияқты қаңғыр-қаңғыр етіп естіліп тұр. Ара-тұра дәрігерлер мен медбикелерді шақырған залдағы дауыс күшейткіш құралының даусы гу-гу әңгімені тұншықтырып кетеді. Мен бос үстел тауып, соны иемденіп отырғанша, Мидори алюминий табақпен екі адамға арналған түстік алып келді. Қаймақ пен картоп котлет, ұсақтап туралған қырыққабат, суға піскен көкөніс, мисо пен күріш пластик ыдыстарға салынған. Мен тамақтың жартысын ғана ішсем, Мидори түк қалдырмай, жалап-жұқтап бәрін жеп қойды. Мұндағы борсыған иіс, дыбыстар, науқастардың бет-әлпеті, ашу-ыза, күйзеліс, торыққан көңіл асқазанның көлемін кішірейтіп, адамның тәбетін қашырып жібереді. Әбден бойым үйреніп алған, оған мән бермеймін. Сосын өзі дұрыс тамақ ішпеген адам науқасқа қайтіп қарайды? Оған сен күлме. Атам да, әжем мен шешем де осында жатты. Мынау – төртінші адам мен қарап жатқан. Кейде тамаққа қарайтын да жағдай болмай қалады. Сондықтан мүмкіндік бар кезде тоя тамақ ішіп алған артықтық етпейді.
Олар да тап сен сияқты жарым-жартылай ғана ішеді де қояды. Тамақты соғып отырған маған қарап « Мидоридің тәбеті баршылық екен! » деп басын шайқайды. Ал науқастың қасында олар емес, мен ғой қалатын. Олар не... жорта жаны ашыған сыңай танытып, төбе көрсетеді де кетеді. Боқ-сідік шығаратын да, қақырық-түкірік жинайтын да, жуындырып-шайындыратын да баяғы мен. Құр жаны ашығаннан ештеңе тазалана қалмайды. Менің жаным, керек десең, елу есе ашиды оған! Жоқ, оны ешқайсы ойламайды. Тамақ іше қалсақ болды, бәрінің сөз қылатыны – менің тәбетім. Мен не, сонда оларға жүк артқан есек болдым ба? Қарап тұрсаң, жасы келген адамдар, бірақ түйсігі жоқ қой сәл де болса. Сөйлеп қалуға бәрі шебер, бірақ науқастың астын тазалау одан да маңызды болса керек еді. Мен де адам баласымын, көңіліме алам кейде. Сілікпең шығып шаршайсың. Отырып алып айқайлап жылағың келеді. Жиналып ап басын ашады да жатады, бірақ одан жақсы болып кеткен бұл жоқ, үміт жоқ. Күнде-күнде көретінің осы. Қанша жерден тыраштанып бақсаң да, ол әлсіреген үстіне әлсірей береді. Осының бәріне шыдап көр!
Ол аз десең, жиған-терген ақша да түгесіліп бітті. Қалған үш жарым жыл оқуым не болады? Бұлай кете берсе, әпкем де күйеуге шығуды біржола ұмытуы керек сияқты. Біздің істеп жүргеніміз – медбикелердің жұмысы ғой. Ол байғұстарда кінә жоқ, шапқылайды да жүреді. Науқас көп болса, қай жағына жетеді енді? Мұнда сырттан келген адамдар қаптап жүретіні сол. Әпкем, негізінен, дүкенге қарайтын болғасын, сабақ арасында жүгіріп келіп-кетіп тұрамын осылай. Соның өзінде әпкем үш күн, мен төрт күн кезекші болып үлгереміз. Бір ауық сергімесең, бұлай жүре берген болмайды саған. Мидори бір сәт ойланып қалды да, басын изеді. Тек не істеу керегін білесің бе? Дәрі тамызғышқа қарап тұрамын, суын беремін, терін сүртемін, қақырығын түкіртемін... қарны ашса, қалған тамақты беремін. Түбек – төсектің астында. Бірдеңе түсінбегендей болып жатсам, медбикеден сұрап алармын. Неге өйтетінін өзім де түсінбеймін. Ең бастысы, көңіліңе алма. Палатаға қайтып келген соң Мидори әкесіне бір шаруалармен сыртқа шығып келетінін айтып: – Саған мына жігіт қарай тұрады, – деп мені көрсетті. Әкесі міз бақпады.
Шынтуайтында да, оған одан келіп-кетер ештеңе жоқтай еді. Ол бар болғаны төбеге үн-түнсіз қарады да жатты. Оқта-текте қимылдаған кірпігі болмаса, қарияны өлдіге санауға да болар ма еді?! Көзі ішіп алған адамның көзі сияқты қанталап, терең тыныс алғанда танауы делдең-делдең етті. Мүлде қимылсыз жатқан қарияның Мидориге жауап беретін ойы да жоқ-тын. Санасының қап-қараңғы түкпірінде не ойлап жатқаны маған мүлде түсініксіз еді. Мидори кеткен соң қарияны сөзге тартқым келді. Бірақ не айтарымды және қалай айтарымды білмеген соң тып-тыныш отыра бердім. Ол біраздан кейін көзін жұмды да, ұйқыға кеткендей болды. Оның бас жағында тұрған орындыққа отырдым да, әредік қимылдайтын танауына қарап, қария өліп қалмаса деп тіледім. Өйткені « көз алдымда өліп жатса, масқараның көкесі сол болар еді » деген ой қылаң бергені өтірік емес-тін! Қанша айтқанмен, алғаш көріп тұрған адам. Десе де, ұйықтап жатқаны болмаса, қария өле қоятындай емес еді. Құлағымды тақап, әлсіз болса да демі бар екеніне көз жеткіздім. Көңілім жайланған соң көрші төсектегі науқастың әйелімен әңгімелестім. Ол кісі мені Мидоридің жігіті деп қалса керек, көбіне Мидориді сөз қылды.
Сондай ақжарқын, қамқор, жауапкершілігі мол қыз. Ол аз десең, өзі әдемі. Мұндай қыздан айырылуға болмайды. Алақанға салып ұстау керек мұндай қызды. Мұндай қыз далада жатқан жоқ. Біреуінің жасы 21-де, екіншісі 17-де. Ауруханаға екеуі де аттап баспайды. Оқудан шыққан бойда я серфинг, я оңаша кездесу, болмаса тағы бірнәрсе шыға қалады. Біреуге айтқанға ұят тіпті. Жаныңды қоймай керек ақшасын алып алады да, тайып тұрады. Бұл кісі сағат бір жарым шамасында оны-мұны сатып әкелем деп сыртқа шығып кетті. Палатадағы екі науқас та қаннен-қаперсіз қалың ұйқының құшағында жатыр. Бөлмеге күн шұғыласы шашырап, орындықта отырып қалғи бастадым. Терезенің жанындағы үстелде тұрған ақ және сары хризантемалар күз айынан бір сыр тартып тұрғандай. Түскі аста желінбей қалған балықтың иісі мұрын жарады. Дәлізде ерсілі-қарсылы жүрген медбикелердің бір-бірімен сөйлескен дауысы тұп-тұнық. Ара-тұра бөлмеге бас сұғып, науқастар ұйықтап жатқанына көз жеткізген соң маған ка­рап жымия күліп, қайта шығып кетеді. Босқа отырғанша бірдеңе оқиын деп жан-жағыма қарап едім, бөлмеде кітап түгілі, әншейінде шашылып жататын газет-журналдың нұсқасы да жоқ екен. Айтқандай, қабырғада күнтізбе ілулі тұр. Наоконы ойладым.
Көз алдыма оның жалаңаш бейнесі келді. Шаш қыстырғышы, қыпша белі мен қынабының қалыңы... Ол неге менің алдымда өйтті? Әлде ұйқысырағаны ма? Бәлкім, мұның бәрі қиялым шығар? Уақыт өтіп жатыр. Ал олардың осы бір шағын әлемінен алыстаған сайын сол бір түн жайлы күдігім бұрынғыдан бетер қойыла берді. Маған ол біресе шынымен де болған оқиға болып көрінсе, енді бірде соның бәрі көрген түстей көрінді. Бәрін өтірікке балайын десем, көргенімнің бәрі қазіргідей ап-анық есімде. Сол түнгі Наоконың тәні де, ай жарығы да – біреуге айтсаң сенбестей-ақ дүние. Кенет Мидоридің әкесі оянып кетті де, жөтеле бастады. Тез арада есімді жия қойдым да, майлық алып, аузын сүрттім. Орамалмен маңдай терін құрғаттым. Ол тура төрт миллиметрге басын изеді. Су құйылған ыдысты аузына тосқаным сол еді, қарияның әбден кеберсіп кеткен еріндері дір-дір етіп, жұтқыншағы бүлк ете қалды. Ыдыстағы суды түгел ішіп қойды. Ол бірдеңе айтқысы келгендей көрінді де, құлағымды тостым. Бірдеңе жесеңіз қайтеді? Ол болар-болмас басын изеді. Мидориге ұқсап тұтқаны бұрап, төсектің басын көтердім де, қасықтап кезек-кезек пюре мен ба­лык бердім.
Қария тамақтың жартысын жеді де, болды дегендей басын шайқады. Кез келген қимыл аса ауырлықпен келді. Оны түсіну қиын болатыны содан еді. Орамалмен ол кісінің аузын сүртіп, төсектің басын түсірдім де, ыдыс-аяқты дәлізге шығардым. Қария маған қадала қараған көзін жұмсам ба, жұмбасам деп екіойлы болып отырғандай көрінді. Бұл кісі кім екенімді біле ме екен өзі? Қалай болған күнде де, Мидориге қарағанда қарияға мен жайлы сияқтымын. Бірақ мені басқа біреу деп отыруы да мүмкін ғой. Солай болса тіпті оң болар еді. Жексенбі. Көшеде адам қаптап жүр. Мұндай күндері ең абзалы үйден шықпаған дұрыс. Құжынаған жұрттың ортасында босқа шаршайсың. Жұтатын ауа да жоқ қой ол жерде. Жексенбі күндері әдетте кір жуамын. Таңертең жуған кірімді жатақхананың төбесіне шығарып іліп тастаймын да, кеш бата жинап алып, бірден үтіктеймін, Өзіме киім үтіктеген шынымен ұнайды. Умаж-умаж киім теп-тегіс болып шыққанынан жаным ләззат алады. Жалпы, өз басым киімді жаман үтіктемеймін. Әуелде қыртыс жерлерді дұрыс үтіктей алмай қиналатынмын, рас. Бір айдан соң-ақ бәрін үйреніп алдым. Сол себепті жексенбі мен үшін кір жуып, киім үтіктейтін күн саналады.
Бірақ бүгін оның реті келмеді... Обалы нешік, күн де нағыз кір жууға сұранып-ақ тұр. Мейлі, кірімді ертең таңертең-ақ жуармын. Тек ертерек тұру керек болады. Алаңдайтындай дәнеме жоқ. Кір жуып болғасын сағат ондағы дәріске баруым керек. Мидори екеуіміз баратын ол дәрістің аты « Театр тарихы » деп аталады. Қазір Еврипидті оқып жатырмыз. Оны естуіңіз бар ма еді? Ол, Эсхил мен Софокл сияқты, Ежелгі Грекияда театр өнерінің негізін қалаған адамдардың бірі. Оны Македонияда ит талап өлтірген дейді, бірақ оны кім көріпті?! Қысқа қайырғанда, Еврипид деген осындай адам. Шынын айтсам, маған одан гөрі Софокл көбірек ұнайды. Әркімнің талғамы әртүрлі ғой енді, анау андай, мынау мұндай деуге тағы болмайды. Оның пьесаларының бір артықшылығы – онда шиеленісті оқиғалар көп. Ондағы кейіпкерлердің әрқайсы бір-бір әлем. Әрбірі бақыт пен әділдікті өзінше түсінеді. Әркімнің түсінігі әртүрлі бол­ған соң хаос орнап, ешқандай түйін шешілмейді. Сонда ары қарай не болады дейсіз ғой? Оған бас қатыратын ештеңе жоқ. Ары қарай құдай пайда болады да, бар тірлікті реттейді.
Сен анаған қосыл, сен мына жерге тұр да күт » дегендей ғой енді. Былайша айтқанда, бағыт сілтеп, жөн-жосығын айтып, барлық мәселені шешеді. Оны « машина-кұдай » деп жататыны да сол. Еврипидтің қойылымдарында ол жиі кездеседі. Дәл осыған қарай Еврипид жайлы көзқарас екіге жарылады. Шіркін деймін де, сол « машина-құдай » шын өмірде болғанда ғой, өміріміз қандай жеңіл болған болар еді?! Басың қатып, тығырыққа тірелген сәтіңде-ақ көктен салбырап түседі де, шаруаңды ылдым-жылдым бітіре салады. Керемет емес пе?! Бірақ мұның бәрі – бар болғаны « Театр тарихы ». Университетте бізге осындай дүниелерді оқытады. Мидоридің әкесі мені үн-түнсіз тыңдап жата берді. Оның ойсыз жанарына қарап, қария бірдеңе түсінді-түсінбеді деу қиын еді. Тоқтаусыз сөйлей беріп, қарным ашқанын енді ғана сездім. Таңғы асты жүре жеп, түскі асты жартылай жеп қоя салғаныма өкіндім. Бірақ өкінгеннен не пайда?! Тіскебасар бірдеңе бар ма екен деп сөрелерге көз сүздім. Қалбырдагы « Нори », « Викс » мұз кәмпиті мен соя тұздығынан өзге ештеңе көзіме іліне қоймады. Қияр мен грейпфрут салынған қағаз пакет әлі де орнында тұр.
Мидоридің әкесінен « мына қиярды жей берсем бола ма? » деп сұрадым. Ол үндемеді. Қиярды алып қолжуғыштан жудым да, тәрелкеге соя тұздығын құйдым. Сосын қиярды нориге орап, тұздыққа малып жедім. Қанша айтқанмен, жаңа піскен қияр ғой! Кивиге қарағанда анағұрлым пайдалы. Бір қиярды жей салып, жалма-жан екіншісіне кірістім. Палатаның ішінде қиярды қыршылдатып жегенім ғана естіліп тұр. Екінші қиярды жеп болған соң ішіме ел қонғандай болды. Содан дәлізге шығып су қайнатып әкелдім де, шай демдедім. Не құйып берейін? Ол болар-болмас басын изеді. Төсектің басын көтердім де, қиярды турап, нориге орап, соя тұздығына малдым. Сосын тіс шұқығышқа шаншылған қиярды қарияның аузына тостым. Кария аузындағы қиярды екі-үш мәрте қаужады да, жұтып жіберді. Оның дәмін сезініп жатсаңыз – жағдайыңыз қалыпты деген сөз. Ол кісі біртіндеп жеп бүтін қиярды тауысты. Сосын су сұрады да, су тұрған ыдыстан қарияға су құйып бердім. Біраз отырған соң қуығым сыздады деді. Төсектің астында тұрған түбекті алып, борбайына тостым. Артынша оны әжетханаға апарып босатып, жуып қойдым да, бөлмеге қайтып келіп, қалған шайымды іштім.
Солай болуы заңды да. Өз басыңнан өтпеген соң не дейсің бірақ?! Ол да біраз уақыт үн-түнсіз жатты. Сосын « құдай үшін » деп өтінгендей көрінген қария көзін бақырайтып маған қарады. Байқаймын, бірдеңе айтқысы келетіндей. Бірақ не айтқысы келгенін түсінсем бұйырмасын. Ол басын изеді. Бірақ не айтпақ болғаны маған жұмбақ еді. Ақыл-есі ауысқан дейін десем, көзі бұрынғыдай емес, кәдімгідей ойлы. Ине салынбаған қолын көтеріп, маған қарай созды. Қолы дірілдегенінен-ақ, оны көтерген қаншалықты күшке түскенін аңғару қиын емес-тін. Орнымнан тұрып, әбден кеуіп-семіп қалған әлжуаз қолды қолыммен ұстап, қыстым. Қария да қолымды болар-болмас қысқандай болды да, ернінің ұшымен « құдай үшін » деді. Осыны естіген қария қолын сылқ еткізіп тастай салды да, көзін жұмды. Артынша пыс-пыс етіп, қалың ұйқыға кетті. Өліп қалмай, ұйықтап жатқанына көз жеткіздім де, қайнаған су әкелейін деп дәлізге шықтым. Шай демдей жүріп осы бір ажал аузында жатқан қорғансыз адамға құрметім пайда болғанын сезіндім. Арада бірер минут өткенде көрші төсектегі науқастың әйелі қайтып келді де, науқастардың жай-күйін сұрады.
Ол кісінің күйеуі де бұл уақытта пысылдап тұрып ұйықтап жатқан еді. Сағат төрттерде Мидори келді. Мазасыздықтан толық арылдым деп айта алмаймын, бірақ денем әжептәуір жеңілейіп қалды. Шынымен қатты шаршаппын, соған көзім жетті. Қария қалың ұйқыға кетіп, бізге істейтін ештеңе болмағасын, автоматтан кофе алып, теледидар көретін бөлмеге бардық. Мидориге әкесі біраз уақыт ұйықтағанын, ұйқыдан тұрғасын қалған тамақты ішкенін, менің қияр жегенімді көріп, қияр сұрағанын және қалай қияр жегізгенімді тәптіштеп айтып бердім. Ал сен тамақ түгілі, қияр жегізіп жібересің. Сұмдық екенсің! Менің қыршылдатып тұрып жегеніме қарап тәбеті ашылып кеткен шығар деп ойладым... – Сен кез келген адамның тілін таба білесің, ол содан. Анау айтқандай өзара әңгімелесіп жарытпасақ та, жақсы адамдай көрінді. Қолындағы стақанды лақтырып, « қара жер неге жұтпайды сен итті? Кейде аяқ астынан жынданып қалатын сондай әдеті бар. Ұғып болмайсың. Марқұм шешем де өстіп ауыратын. Маған не дегенін білемісің? Жек көрем сені » деп айқайлайтын. Ондай кездері бар әлем қап-қара түнек болып кететін. Бұл енді осы аурудың өзіндік бір ерекшелігі.
Миға бір қысым түсе ме екен, аяқ астынан жынданып, аузына келгенін айтады ғой тура. Бәріне түсініп қарағың-ақ келеді, бірақ жан деген бар, көңіл деген бар. Жаныңды салып, барыңды салып көмектесесің бұларға. Ал бұлардың айтатыны жаңағыдай болса, жаның ауырмай қайтсін?! Сосын есіме қарияның жұмбақтап айтқаны түсті. Уэно бекеті? Сені Уэно бекетімен не байланыстыруы мүмкін? Бірінші қашқанымда сегізде, кейінгісінде он жаста едім. Екі жолы да Уэно бекетінен отырып, Фукушимаға тарттым. Ақшаны үйден алып шықтым, билет алдым. Үйде біреу ренжіткесін әдейі солай істедім. Фукушимада мен жақсы көретін бір апайымыз тұратын. Екі орта деген жүз бәленбай шақырым жер ғой, артымнан іле-шала әкем жетті, Уэноға дейін бэнто жеп қайтқанымыз есімде. Әкем ашуланса да, жол бойы маған 1923 жылғы алапат жер сілкінісі, соғыс уақыты, мен дүниеге келген кездегі қызықтар туралы әртүрлі әңгімелер айтып, көңілімді аулады. Әдетте әкем мұндай әңгімелер айта қоймайтын. Қарап отырсам, бұрын да, кейін де өстіп әке мен бала боп екеуара жылы әңгіме-дүкен құрған кезіміз болмапты.
Адам айтса нанғысыз нәрсе: әкем сол жер сілкінгенде Токионың дәл ортасында жүріпті, бірақ дым сезбепті. Ол жер сілкінгенде белесебетіне кішкентай арба тіркеп ап Койшикавада жүріпті. Үйге келсе, үйдің шатыры ортасына түсіп, үйдегілердің бәрі бір-бір бағананы құшақтап, қорыққанынан қалш-қалш етіп тұр дейді. Не болғанын түсінбеген ол бәріне қарап « неғып тұрсыңдар? » деген ғой. Әкемнің алапат жер сілкінісінен қалған естелігі осы, – деп күлді. Оған сенсең, кейінгі 50-60 жылда Жапонияда анау айтардай маңызды оқиғалар болмаған. Ол кісіге салсаң, мемлекеттік төңкеріс жасауға талпынған жас офицерлердің 1936 жылғы көтерілісі де, АҚШ пен Жапония арасындағы Тынық мұхит соғысы да – « әншейін бірдеңелер ». Әкемнің Уэно бекетіне жеткенше айтқан әңгімелері шамамен осындай болды. Таным-түсінігі бөлек әкем әңгімесінің аяғын « Қайда барсаң да бәрі сол, бір-бірінен айырмасы жоқ дүние, Мидори » деп түйіндеуші еді. Оң-солын танымайтын балаға кім не десе де жөн көрінетін уақыт қой ол! Мұндай нәрселерді сезе қоям. Ішкі түйсігім солай дейді. Айтқандай, сен не дедің оған? Билетті де, Мидориді де ұмытпаймын » дедім.
Әзіл болсын деп айтып отырмын, – деді ол сосын күліп. Кофемізді ішіп болып, палатаға оралдық. Қария әлі де терең ұйқы құшағында жатыр екен. Бірқалыпты тыныс алып жатқаны жақын барған адамға ап-анық естіліп тұрды. Күн екінтіге таяп, терезенің сыртындағы мизамшуақ айрықша бір нәзіктікке тұнып тұрды. Электр сымына қонақтаған құстар үдере ұшты. Мидори екеуіміз палатаның бір бұрышына тығылып алып, тыныш қана әңгімелесіп отырмыз. Менің алақаныма қарап бал ашқан ол: – 105 жас жасайды екенсің, үш рет үйленесің, ажалың көліктен болады, – деді. Сағат төрттерден асқанда қария оянды. Мидори жанына отырып терін сүртіп, су берді. Басы ауыратын-ауырмайтынын сұрады. Медбике келіп қарияның дене қызуын өлшеді. Сосын кіші дәретке неше рет шыққанын жазып алып, дәрі тамызғышты тексерді. Мен теледидар тұрған бөлмеге барып, біраз уақыт футбол көрдім. Сағат бесте Мидориге кететін уақыт болды дедім. Сосын қарияға бұрылып: – Жұмысқа баруым керек. Сағат алтыдан он жарымға дейін Синзюкуде күйтабақ сатушы едім, – деп түсіндірдім. Ол кісі маған қарап, болар-болмас басын изеді. Бүгінгі көмегіңе көп рахмет! Әкейді тағы да көрсем деймін.
Мұнда келсең жоқ дегенде қияр жеп кетесің. Мидори кеудесіне екі қолын айқастырып, өкшесімен еденді ұрғылады. Сосын барып ішеміз, – деп іле жауап берді ол. Солай ма? Ол мырс етіп күлді. Бүгінгідей бірге жетерміз. Бірақ жексенбіде ауруханаға бармадық. Мидоридің әкесі жұма күні көз жұмды. Мидори таңғы алты жарымда телефонға шақырды. Пижамамның сыртынан жемпір жамыла сап, вестюбильге түсіп телефон құлағын көтердім. Сыртта суық жаңбыр сіркіреп тұр. Ештеңе де керек емес. Біз үйден өлік шығаруға үйреніп те қалдық. Тек өзіңе хабар жеткізіп қояйын дедім. Солай деді де, ол терең күрсінді. Сосын: – Жерлеу рәсіміне келмей-ақ қой, мұндай жоралғыларды ұнатпаймын. Сенің де сол жерде болғаныңды қаламаймын. Ол сол кеткеннен мол кетті. Я телефон соқпайды, я сабаққа келмейді. Жатақханаға оралған сайын қандай да бір хат-хабар бар ма деп елеңдеп қоям. Жер жұтқандай. Ләм-мим деген сыбыс болсашы?! Бір жолы түнде берген уәдем есіме түсіп, оны елестетіп отырып тасымды уқаладым. Бірақ одан мен ойлағандай нәтиже шықпады. Содан қиялыма Наоконы қосып едім, одан да қайыр болмады.
Істеп жатқан қылығым өзіме біртүрлі ыңғайсыз көрініп кетті де, бәрін тастап, уиски іштім. Артынша тісімді жудым да, жатып қалдым. Жексенбіде таңертең тұрып алып Наокоға хат жаздым. Хатта Мидоридің әкесін де сөз қылдым. Жағдайын білуге ауруханаға барғанымды, қарным ашып, қияр жегенімді, маған қарап қария да тәбеті ашылып қияр сұрағанын және араға бес күн салып таң алдында дүние салғанын жаздым. Қарияның қиярды жегендегі дыбысы әлі күнге дейін ап-анық есімде. Өлген адамдардың соңында осындай жып-жылы, шағын естеліктер қалады. Хаттың одан арғы жобасы былай жалғасты: Таңертең төсегімде жатып көзімді ашқанда сені, Рейко мен құс қораны есіме аламын. Тауыс пен көгершіндер, күркетауық пен тотықұс, қояндар еске түскенде еріксіз езу тартамын. Жаңбырлы күні киіп алған сары күләпаралы плащың ойыма оралады. Жып-жылы төсекте жып-жылы естеліктерді қайта жаңғыртқанның өзі бір ғанибет! Ондай сәтте сен қасымда көрпеге оранып алып, бір уыс болып ұйықтап жатқандай көрінесің. Соның бәрі шын болар ма еді, шіркін! Сені іздегенде жанымды қоярға жер таппай кететін сәттер болады кейде. Бойымдағы бар қажыр-қайратымды жиып, ілдебайлап күн кешіп келемін әйтеуір.
Таң атқан сайын кұс қора мен баубақшаға барып жұмыс істейтінің сияқты, мен де таң сайын өз-өзімді жаңа күнге дайындаймын. Төсегімнен тұрып, тісімді жуып, қырынып, тамақ ішіп, киініп, жатақханадан шыққанымша отыз алты айналым жасайтын шығармын, құдай біледі. Айналамдағылардың айтуынша, кейінгі кезде өз-өзіммен сөйлеп жүретінді шығарыппын. Өзіме-өзім осылайша дем беретін болсам керек. Сені көре алмайтыныма қапа болам. Сен болмасаң, Токиодағы өмірім тіптен ауыр болар еді. Сен бар болғаның үшін таңертең тұрған сайын босаңдық танытпау үшін өз-өзімді қайраймын. Ол жақтасы сен сияқты, мен де мұнда мықты болуға барымды саламын. Бүгін – жексенбі. Арқаны кеңге салып жатқаным сол. Кірқоңымды жуып болып, саған хат жазып отырған бетім. Хатты жазып болғасын, оған марка жапсырып, пошта жәшігіне тастағаннан кейін кешке дейін боспын. Жексенбі күні сабаққа да дайындалмаймын. Қажет тапсырманың бәрін жұмыс күндері са­бақ арасында немесе кітапханаға барып орындап тастаймын. Сол себепті жексенбімді тыныш әрі жалғыз өткіземін. Ондай сәттерде көбіне кітап оқып, музыка тыңдаймын. Кейде екеуіміз бірге жексенбі күндері аралаған жерлерді еске аламын. Сенің үстіңдегі киімің мен жүріс-тұрысың ойыма оралады. Күні кешегідей бәрі ап-анық.
Рейкоға менен сәлем айт. Оның гитараға қосылып айтқан әндерін сағындым. Хатты жазып болған соң оны екі-үш квартал жердегі пошта жәшігіне апарып салдым да, сол маңда тұрған наубайханадан сендуич пен кола сатып алдым. Сосын оны балалар бейсбол ойнап жатқан саябақтағы орындықта отырып жедім. Қанық түске боялған күзгі аспан күннен-күнге алыстап бара жатты. Басымды көтергенім сол еді, көк жүзінде трамвайдың жолы сынды парал­лель жолақ қалдырып, батысқа қарай екі ұшақ ұшып бара жатқанын көрдім. Бейсболшылардың маған қарай ұшып келген добын жерден көтеріп алдым да, қайтара өздеріне лақтырдым. Балалар баскиімін шешіп, алғысын білдірді. Жасөспірім бейсболшылар сияқты, бұлар да доп беру мен жүгірістен көз ашпады. Біраз отырған соң бөлмеге қайтып оралып, кітап оқуға кірістім. Бірақ кітап оқыған сайын ойым шашырай бергесін, төбеге қарап жатып Мидориді ойладым. Оның әкесі Мидориді шынымен де маған тапсырып кеткісі келді ме деген ой миымда ызыңдап тұрып алды. Ол не болса да мені басқа біреу деп қалды, білем. Қалай болғанда да, өлер адам өлді, енді ол жұмбақты шешу тіптен мүмкін емес. Жан тапсырарда ол бұрынғыдан бетер қушиып қалған болар.
Ал крематорийге түскесін бір уыс күл болды да қалды. Артында шығандағы ауданда орналасқан шағын кітап дүкені мен екі қызы қалды. Әрі ол қыздың біреуі барып тұрған әпенді. Есі кіресілі-шығасылы аурухана төсегінде маған қарап жатқанда ол кісі не ойлады екен? Мидоридің әкесі жайлы ойлар мазамды қашырып жіберген соң шатырдағы жаюлы кірді ертерек жинап алдым да, көңіл аулайын деп Синзюкуге тарттым. Ондағы ығы-жығы халық жаныма бір жеңілдік сыйлады. Аузы-мұрнынан шыға толы « Кинокуния » кітап дүкенінен Фолкнердің « Тамыздың тамылжыған күні » романын сатып алып, ең шулы деген жаз-барға кіріп, ыстық әрі ащы кофе алдырдым. Сосын Бад Пауэлл мен Орнетт Коулменнің күйтабақтарын тыңдай отырып, жаңа алған кітабымды оқуға кірістім. Сағат бес жарымда оқып отырған кітабымның бетін жауып, көшеге шықтым да, жеңіл-желпі тамақтанып алдым. Миымда « осындай жексенбі неше рет қайталанар екен әлі? » де­ген ой жылт етті. Жексенбі күндері жанталаспаймын. Күйтабақ сөресі болып тұрған аралық шынының бірі шытынап тұр екен, қолымды созғаным сол еді, кесті де кетті. Қызық болғанда, қан судай ақты. Аяғымның астындағы еденнің беті қып-қызыл қанға боялды.
Дүкен иесі бірнеше орамал әкеліп, жараны таңып байлап тастады. Сосын телефонның құлағына отыра қалып, жедел жәрдем қызметіне хабарласты. Әдетте түк істеп жарытпайтын адам бұл жолы ылдым-жылдым бәрін атқарып бақты. Бағымызға орай, аурухана жақын маңда екен. Тек оған жетем дегенімізше, қан орамалдан өтіп асфальтқа тамды. Жұрт жапырыла жол берді. Соған қарағанда, мені қып-қызыл төбелестің ортасынан шықты десе керек. Қан тоқтамай аққаны болмаса, қолым бәлендей ауыра қойған жоқ. Дәрігер асқан сабырлы екен, қан сіңген таңғышты шешіп, білегімді резіңкемен байлап, қанды тоқтатты. Жараны емдеп, терінің тілінген тұсын тігіп, ертең кел деді. Дүкенге қайтып келгенім сол еді, менеджер « үйге қайта бер, бүгінгі жұмыс күнің толық есептеледі » деді. Автобусқа мініп, жатаққа қайттым. Жеткесін Нагасауаға соғайын дедім. Жарақаттың кесірінен әрі-сәрі күйге түскен ішкі толқынысымды біреуге айтып жеңілейгім келді. Ол аз десе, Нагасауаны көрмегелі де біраз уақыт болды дегендей. Ол бөлмесінде теледидардан испан тілі сабағын көріп, сыра ішіп отыр екен, Дәке таңылған қолымды көріп, не болғанын сұрады. Ол сыра ұсынды. Мен рахмет айтып, бас тарттым.
Қазір мынау бітсін, – деп испанша тіл сындыру жаттығуын жалғастыра берді. Мен су қайнаттым да, қалташадан шай шығардым. Испан әйел жаттығуға арналған « Мұндай нөсер бұрын-соңды болмаған », « Барселонадағы бірнеше көпірді су алып кетті » дейтін сөйлемдерді қайталап жатыр. Сөйлемдерді дауыстап оқып тұрған Нагасауа: – Осындай да сөйлем бола ма?! Тіл үйрететіндер неге ылғи осындай сұмырай сөйлемдерді таңдап алады, а? Хабар аяқталғасын теледидарды өшірді де, кішкентай тоңазытқыштан тағы сыра алды. Қайта келгенің жақсы болды, әбден зерігіп қалып едім. Сыра ішсек қайтеді? Өтіппін, – деді ол. Ол ресми түрде « дипломатиялық жұмысқа қажет қызметкерлерді қабылдауға арналған бірыңғай емтихан » деп аталады. Қырттар! Содан кейін барып жібереді, жіберсе. Мен шайымды ұрттап, ол сырасын сыздықтата ішіп отыр. Бәрібір пәтер жалдайсың дегендей. Осы қорада төрт жыл тұрғаным да жетер! Осындағы бір де бір затты қайтып көргім жоқ. Керек болса айт, бәрін беріп кетем. Теледидар, термос, радио... – Не берсең де ала берем, – дедім үстелдің үстінде жатқан оқулықты қолыма алып. Испан тілін үйрететін оқулық екен.
Тіл үйренуге туабітті қабілетім бар. Француз тілін өз бетімше үйреніп алғам. Тіл үйрену де ойын сияқты ғой. Ең бастысы, ережелерін біліп алсаң болды, тілдің бәрі бірдей. Қыздар сияқты. Хацумиді ертіп алып, жұмысқа тұрғанымды дұрыс бір жерде атап өтейік. Бәрібір әкем төлейді ғой, қымбаттау бір мейрамхана тауып алайық. Маған да, Хацумиге де сенен ыңғайлы адам жоқ. Баяғыдағы Кизуки, Наоко үшеуіміз сияқты құдды деп ойладым іштей. Сен тамақ ішкен кезде қасымызда бол. Ертең шетелге кетем дейсің. Білуімше, онда кеткен адам жылдар бойы сонда қызметте болады. Сол кезде Хацумиді қайтпек ойың бар? Аяғын үстелдің үстіне қойып қойған ол сырасынан бір ұрттап, есінеді. Ол ойымды Хацумиге де айтқанмын. Біреуге тұрмысқа шығатын ойы болса, ерік өзінде. Ал мені тосам десе, тоссын. Бары осы. Оның ережесін мен жазған жоқпын. Қадым заманнан солай болған, солай болып қала береді. Хацумиді еш уақытта алдаған емеспін. Қандай адам екенімді жақсы біледі. Мені ұнатпасаң, кез келген уақытта жолың ашық деп өзіне де айтқанмын. Нагасауа сырасын тауысып, темекі тұтатты.
Бірақ оны қатып қалған қағида есебінде қабылдамаймын. Қолымнан келгенше барымды салып жұмыс істеймін. Қалаған нәрсемді аламын, қаламаған дүние қала береді. Өмір сүру тәртібім осы. Шаруаларым жүрмей жатса, тоқтаймын да, себебін іздеймін. Әрі-беріден соң, нақ осы әділетсіз қоғамда адам өз қабілетін толық көрсете алады. Бәрі де мүмкін. Бірақ « алма, піс, аузыма түс » деп аяғымды көтеріп тастап құрдан-құр жатқан жоқпын ғой. Қолымнан келгенше әрекет етіп жатырмын. Мысалы, саған қарағанда он есе артық жұмыс істеймін. Саусағының ұшын қимылдатпайды ғой тіпті. Ештеңеге талпынбайды. Ал әділетсіздік туралы айтқанда өңешіне күш түсіріп айқайлайды. Мен аң-таң кейіпте Нагасауаға қарадым: – Байқауымша, жұрт онсыз да көп жұмыс істейді. Жұмыстың ауырлығынан олардың жан-жаққа мойын бұрып қарауға шамасы жоқ. Әлде қателесіп тұрмын ба? Оның алға қойған өзіндік мақсаты мен бағыты болады. Келер көктемге дейін оны толық меңгеріп үлгерем деп ойлаймын. Ағылшын, неміс, француз тілдерін білем. Итальян тілін үйреніп болдым десем де болады. Осының бәрі жанкешті еңбек емей немене? Ол темекісін тартып тұра берді. Мен қайтадан Мидоридің әкесі жайлы ойладым.
Теледидардан испан тілін үйрену үш ұйықтаса түсіне кірмеген бір бейбақ. Сол кісілер жұмыс пен жанкешті еңбектің айырмашылығына бас қатырып көрді деймісің? Қайдам. Жан-жағыңа бұрылып қарауға мұрша бермейтін күнделікті жұмыс пен Фукушимаға қашып кетіп, сандалтып қоятын қызың тұрғанда жетісерсің пәлсапа соғып. Нагасауа тапқан салтанатты француз мейрамханасы Азабудың тұйық һәм тыныш көшелерінде орналасқан болып шықты. Кіреберістегі адамға аты-жөнін айтқаны сол екен, метрдотель бізді ғимараттың түкпіріндегі оңаша бір бөлмеге апарды. Шағын бөлменің қабырғасында артық-кемі жоқ он бес гравюра ілулі тұр. Хацуми келгенше бал шараптан дәм татып, Жозеф Конрадттың романын сөз еттік. Нагасауа сұр түсті қымбат костюм киіпті, менікі қарапайым көк пенжек. Арада он бес минут өткенде Хацуми де келді. Әдемі макияж жасатып, құлағына алтын сырға тағып, аяғына қызыл түсті туф­ли, үстіне қара-көк түсті қымбат көйлек киіпті. Көйлектің түсіне қызыға қарағанымды байқап: – Бұл « түнгі мұң » деп аталатын түс, – деді. Мейрамхана оған бірден ұнады білем, « тамаша жер » екен деді жан-жағына қарап. Бірақ маған атағы дардай мұндай жерлер мүлде ұнамайды. Солай ғой, Уатанабе, айтшы, – деді Хацуми маған қарап.
Ештеңе естімеген сыңай танытып, шарабымды жұтып жібердім. Біраз уақыттан соң даяшы келді де, бізден тапсырыс алды. Нагасауа тіскебасар мен кеспеден бөлек үйрек алды да, Хацуми екеуіміз теңіз алабұғасын таңдадық. Тамақты асықпай әкелетін болғасын, шарап ішіп, әңгіме-дүкен құрдық. Нагасауа, негізінен, Сыртқы істер министрлігінің емтиханы жайлы айтып отырды. Оның сөзіне қарасаң, сынаққа түскен талапкерлердің басым бөлігі – барып тұрған сұрқия. Арасында іліп алар жөні түзу бірнеше адам болмаса, қалғанынан еш қайыр жоқ-мыс. Бұл өзі сондай өзгермейтін заңдылық. Нагасауа тағы бір құмыра шарапқа тапсырыс беріп, өзіне скотч алдырды. Сосын Хацуми мені таныстырғысы келген құрбысы жай­лы айтып кетті. Бұл енді арамызда біраздан келе жатқан әңгіме бо­латын. Хацуми бір көрсетуге ділгір болып жүрген « клубтағы әдемі қыздан » бойымды барынша аулақ салып жүргем-тұғын. Өзі әдемі. Ендігі жолы ертіп келемін. Сөйлесіп көрерсің өзің. Саған сөзсіз ұнайды. Олармен әңгімем жараспайды. Ол басқа қыздардай емес, барынша қарапайым, тәрбиелі қыз. Саған біреу онымен жат деп тұрған жоқ қой. Сосын маған бұрылып: – Бізде « бай », « кедей » деген ұғым жоқ, Уатанабе.
Ішінара тұмсығын шүйіріп қалған бір-екі қыз жолықса жолығатын шығар. Өзгесі ондай емес, қарапайым. Біз де қалған жұрт сияқты 250 иенге студенттер асханасында тамақтанамыз. Оның А-сы 120 йен, В-сы 100 иен, ал С 80 иен тұрады. А-ны алсаң, жұрттың бәрі саған халық жауындай аларып қарайды. Ал С-ны да ала алмайтын студенттер 60 иенге рамэнді қанағат тұтады. Басқа жақ­ты білмеймін, біздің университетіміздегі жағдай осындай. Сен айтып отырған қыздармен қалай болғанда да тіл табыса алмаймын. Әңгіменің турасы осы. Хацуми әдемілеп тұрып бір күліп алды: – Неткен арзаншылық! Сол жерге барып тамақ ішетін екен өзі, – деді сосын. Сен онымен оп-оңай тіл табысып кетесің. Айтып отырмын ғой, ол 120 иендік асқа да риза болады, уайымдамашы сен. Өйткені ол жерде басқа тамақ жоқ. Қымбат жерден тамақ ішіп жүрген қыздардың арасында да өмірге ойлы көзбен қарайтыны аз емес. Олардың желдей ескен жүйрік көлігі бар жігіт іздеп жүргені шамалы. Тынып жатқан бір құпия, әйтеуір. Бірақ бұл ешқандай да құпия емес, шырма-шату дүние бір. Оны айтқым келмейтіні де сол. Айтшы басын ашып.
Жауаптан жалтарып, бокалдан шарап ішіп тұрып алдым. Сен Уатанабеге ұнайсың. Сені көрсе, екі көзін ала алмай қалады. Ол таза әрі шынайы адам. Оны құрбыммен таныстырғым келгені де сол. Бұл екеуіміз кезінде қыз айырбастағанбыз. Есіңде ме, Уатанабе? Сосын уискиін төңкере ішті де, тағы бір стақан алдырды. Хацуми ұстап отырған шанышқысы мен пышағын үстел үстіне қойып, майлықпен аузын сүртті. Содан кейін жүзіме қарап: – Торю, мынаның айтып отырғаны рас па? Не деп жауап беретінімді білмей үнсіз отыра бердім. Көңіл-күй бұзылып сала берді. Нагасауа ішіп алғанда өстіп жындысүрейленіп шыға келетіні бар-тын. Бүгін маған емес, Хацумиге тиісе алмай отырғаны екібастан белгілі. Шыны керек, өзімді аса бір қолапайсыз сезіндім. Бәрі дұрыс. Айта бер не болғанын. Бір жерде бірге оқитын қыздар екен, олар да бізге ұқсап қатты масайды. Содан жақын маңнан қонақүй тауып, сонда бардық. Алған бөлмелеріміз бір-біріне көрші еді. Түнде Нагасауа есігімді қағып, қыз ауыстырайық деді. Содан мен оның бөлмесіне кеттім де, ол менің бөлмемде қалды. Біреуі сондай әдемі де, екіншісі ұсқынсыздау.
Әдемі қызды мен алып кеткенім біртүрлі әділетсіз дүние көрінді. Қыз ауыстырайық деп жүрген себебім сол. Солай емес пе, Уатанабе, айтшы... – Иә, солай, – дедім. Мінезі дұрыс, әңгімені де жақсы айтатын. Нагасауа есік қаққанда екеуіміз тындыратын шаруаның бәрін тындырып тастап, әңгіме соғып жатқанбыз. Одан қарсы емессің бе деп сұрадым. Мен білсем, ол да мені әдемі құрбысын қалап тұр-ау деп ойлаған сияқты. Бар болғаны беліңді босатасың. Онда қайдағы ләззат?! Хацуми тереңнен күрсінді. Осы кезде есік ашылып, дастарханға тамақ келді. Нагасауаның алдына отқа қақталған үйрек, Хацуми екеуімізге теңіз алабұғасы қойылды. Бұдан бөлек, даяшылар ыдысымызға суға піскен көкөніс салып, үстіне соус құйды да шығып кетті. Нагасауа алдындағы үйректі бөлшектеп кесіп, уискиін ұрттап қойып, оны қомағайлана жей бастады. Мен шанышқымен асжапырақтан түйреп алып, дәмін көрдім. Хацуми тамағына қол тигізбеді. Менің ұғымымда, сен ондай арзан адам емессің. Әлде ойың басқа ма? Хацуми екі қолын үстелдің үстіне қойып, маған қарады. Оның қыздарға баратын негізгі себебі сол. Ол секске секс деп қараса, ондй тұрған не бар?
Бөлмесіне қамалып ап, ертелі-кеш тасын уқалап отырмайтын шығар енді?! Осы үш жылда қаншама қызға бардым. Бірақ солардың бір де біреуі есімде қалмапты. Біреуінің атын білмеймін. Бір рет жаттық, болды. Бір-бірімізді бір рет көрдік те кеттік. Ал енді онда тұрған не бар? Сосын сенің оңды-солды осы қыздарға барғаныңа кейістік танытқан күнім болды ма өзі, айтшы? Бұл бар болғаны ойын. Ешкім ешкімді өкпелетпейтін ойын, – деді Нагасауа. Стақандағы уискиін шайқап, Нагасауа біршама уақыт жауап бермей отырды. Айтып отырғаным – басқа әңгіме. Осындайды қалап тұратын ішімде бір құмар бар. Мұным саған ауыр тисе, ғафу ет. Бірақ мен онсыз тұра алмаймын. Сондай адаммын. Оған не істей аласың енді? Хацуми ақыры қолына күміс пышағы мен шанышқысын алып, балығын жей бастады. Бәлкім, менмен де шығармын, бірақ екеуімізге де өз ой, өз сезіміміз бен өз әрекетімізден өзге ештеңенің керегi жоқ. Ойлау жүйеміз ешкімдікіне ұқсамайтыны да сол. Маған Уатанабенің осы қасиеті ұнайды. Ол әл-әзір оны өзі де дұрыс сезіне алмай жүр.
Ара-тұра күдіктеніп, ренжитіні де содан... – Сонда ешқашан күдіктенбейтін я болмаса ренжімейтін де адамдар бола ма? Бірақ мен өз-өзімді жаттықтырып, одан мейлінше жеңіл өтуге дағдыланғанмын. Тіпті тышқан екеш тышқанның өзі де тоқ ұрғанда мейлінше ауырсынбайтын жолды таңдап алады. Сосын маған қарады: – Керемет! Музыканың сүйемелдеуі жетпей тұр бізге. Оркестр қайда?.. Сенен еш қалжыңсыз сұрап отырмын. Мұндай әңгімені кейінге қалдыра тұрғанымыз абзал болар. Сенің болғаның жақсы мұнда. Біразға дейін үн-түнсіз отырып тамақ іштік. Мен өз балығымды тауысып қойсам, Хацуми жарым-жартылай ғана жеді. Үйректі әлдеқашан жеп тауысқан Нагасауа бұл уақытта уиски ішіп отырған. Терең құдыққа тас тастағандағыдай күй. Даяшылар босаған ыдысты жинап алып, лимон шербеті мен эспрессо әкелді. Нагасауа екеуінен де дәм татқандай болды да, темекісін тұтатты. Хацуми шербеттен татып алмады. Мен шербетті рахаттана жеп тауыстым да, кофеге қол создым. Хацуми үстелдің үстіндегі қолын жаңа көргендей қарады да отырды. Қолы үстіне киген киімі секілді сондай нәзік әрі әдемі болатын. Наоко мен Рейконы ойладым. Қазір олар не істеп отыр екен?
Наоко диванға жайғасып кітап оқып, Рейко гитарамен « Норвег орманын » айтып отырған болар. Аяқ астынан олардың шағын бөлмесіне барғым келіп кетті. Не қылып отырмын бұл жерде өзі? Жұртқа ұқсап « мені мыналар түсінбей қалды » деп апшымаймыз. Мен де, ол да осындаймыз. Бізді біреулер түсінбей жатса, оған түкіргеніміз бар. Біз – біз, өзгелер – басқа. Мені біреу түсінбей жатса, оған бас қатырмаймын дей алмаймын. Мен де оны түсінейін, ол да мені түсінсе екен дейтіндер болады. Ал қайсыбір адамдар түсінбей жатса, оған не қыласың шынымен? Десе де, бұл маған адамдардың түсінген-түсінбегені бәрібір де­ген сөз болмаса керек. Өз басым бұл тұрғыда Нагасауамен келісе алмаймын. Бар айырмасы кеш берілген таңғы ас пен ерте берілген түстік іспетті ғана. Сол тамақ, сол уақыт, аты ғана өзге. Есіңде болсын, бір адам екінші біреуді өз уақыты келгенде ғана түсінеді. Мені ол түсіне қойсын деген болмайды ешқашан. Мысалы, мен сені түсінеді деп ойлап жүрмін. Ал менің өмір сүру қағидам аталған қағидалардың шеңберіне сыймайды. Оның бұлай дауыс көтергенін бұған дейін де, бұдан кейін де көргем жоқ.
Нагасауа үстелдің шетіндегі түймешікті басып даяшыны шақырып, оған есеп айырысуға картасын берді. Тамақ дәмді болды, – дедім. Бірақ оған ләм-мим жауап қатқан ешкім болған жоқ. Даяшы банк картасын алып қайтып келді. Нагасауа чекті бір шолып шықты да, қол қойып берді. Орнымыздан тұрып, мейрамханадан шықтық. Нагасауа такси ұстамақ болып еді, Хацуми оны тоқтатып қойды: – Бүгінше сені осы көргенім де жетер. Мені шығарып саламын деп әуре болма. Кешкі асқа рахмет. Тек есіңде болсын, Уатанабе де тура мен сияқты. Ол да мен сияқты сыпайы, жақсы болғанымен, ешкімді жүрегімен сүйе алмайды. Кейде көзі ашылғандай болады, бірақ құмарлықтан өзге ештеңе жоқ онда. Өзге білмесе де, мен жақсы білем ғой мұны. Такси тоқтатып, Хацумиді отырғызып, Нагасауаға: – Үйге жеткізіп тастайын енді, – дедім. Бірақ дәл осы сәтте оның ойы мүлде басқа жақта тұрды. Эбисуға ма? Хацумидің үйі Эбисуда болатын. Ол басын шайқады. Көліктің бір бұрышына тығылып алған Хацуми екі қолын айқастырып, көзін жұмды. Алтын сырғасы көліктің ырғағымен жалт-жұлт етеді.
Көліктің қаракөлеңке салонымен түстес каракөк түсті көйлек осы бір сәтке арнайы тігілгендей еді. Ашық түспен жиегі әдемі боялған нәзік ерні сөйлеп жатып тоқтап қалғандай сәл-пәл ашық күйде қатып қалған. Оған қарап отырып, Нагасауа оны неге жан серігі етіп алып жүргенін түсінгендей болдым. Әйтпесе Хацумиден әлдеқайда әдемі қыздар Нагасауаның айналасында жоқ емес, бар және олардың қай-қайсы да Нагасауаның ырқына көнбейді дегенге сену қиын. Хацумидің бойында жүрегіңді дір еткізетін беймәлім бір қасиет бар. Көрер көзге соншалықты байқала бермейтін ол күш жаныңды толқытқанда есіңнен қалай айырылып қалғаныңды білмей қаласың. Көлігіміз Шибуяға жеткенше осындай ойлардың шырмауында қалып, одан көзімді алмай қарадым да отырдым. Басқа-басқа, жүрегімді арпалысқа түсірген бұл сезім не екенін түсіне алмай қойдым. Не екенін араға ондаған жыл салып барып қана түсіндім. Бір суретшіден сұхбат алу үшін Санта-Фе қаласына барып, жергілікті пиццерияда сырамды жұтып, батқан күннің ғажап көрінісіне қарап отырғам. Қолым да, ыдыс-аяқ пен үстел де – бәрі батқан күннің алқызыл жалқынына боялып кеткен. Құдды біреу қызыл шырынды төбемнен төңкере салғандай. Осы бір қызыл жалынның ортасында қалғанда есіме Хацуми түсті. Жүрегімді дір еткізген сол бір сезім не екенін сонда барып ұқтым.
Ол менің іске аспай, сол беті тұншығып қалған бозбала күнгі аңсарым екен. Ондай бейкүнә құмарлық, ондай аласапыран сезімді ұмытқалы қай заман?! Ұзақ уақытқа ұйқыға кеткен бойымдағы сол бір бөлшекті, бөлшек деймін-ау, өзімнің болмысымды қайта оятқан Хацуми болды. Осы ойлар санамда бұрқ еткені мұң екен, өкіріп тұрып жылағым келді. Хацуми шынымен айрықша әйел еді. Оның тағдырына қайткен күнде де бір адам ара түсуі керек. Бірақ оны Нагасауа да, мен де істей алмадым. Өмірінің белгілі бір кезеңінде қайта оянғандай болған көп танысым сияқты, Хацуми де өз-өзіне қол салды. Нагасауа Германияға кеткен соң араға екі жыл салып барып басқа адамға күйеуге тиген ол екі жылдан кейін көктамырын өзі қиып, ана дүниеге кете барды. Ол өлгені туралы хабарды маған басқа емес, Нагасауаның өзі жеткізді. Тіпті мен үшін де соншалықты ауыр әрі өкінішті жағдай » деп жазды ол Боннан. Хатын жыртып-жыртып тастадым. Содан кейін оған еш уақытта хат жазған емеспін. Екеуіміз кішігірім бір барға кірдік. Бірнеше стақан оны-мұны ішкендей болдық. Екеуіміз де үнсізбіз. Бір-бірінен әбден ығыр болған ерлі-зайыптыларға ұқсап қарама-қарсы отырып алып, жержаңғақ жедік те қойдық.
Біраз уақыттан соң барға келушілер көбейді де, біз кетуге ыңғайландық. Хацуми есеп айырыспақ болып еді, қолын қайтарып тастадым. Ішімдікті өзім алдыртқасын, өзім төлейін дедім. Біз көшеге шыққанда күн әжептәуір салқындапты. Хацуми ақсұр кардиганын желбегей жамылып, үн-түнсіз келе жатыр. Мен де қолымды қалтама салып алып, бағыт-бағдарсыз түнгі көшені кезіп жүре бердім. Наоко екеуіміздің серуеніміз еріксіз есіме түсіп кетті. Бір адамдай ойнаймын енді. Өзің ше? Көшенің түкпірінде орналасқан кішігірім бильярд залын тауып алдық. Әбден тозығы жеткен залда сәнді һәм салтанатты киінген Хацуми екеуіміз ерекшеленіп тұрғанымызға еш күмән жоқ-тын. Бірақ оған мән берген Хацуми болмады. Тастаяқты қолына алып, ұшына бор жақты да, шаш қыстырғышпен кекілін түйіп қойды. Екі партия ойнадық. Ол өзі айтқандай жақсы ойыншы болып шықты. Қолымның жарасы таңылған қалың дәке жақсы ойын көрсетуге әжептәуір кедергі болды. Хацуми екі партияда да мені тас-талқан етіп ұтты. Үйінде өзінің бильярд үстелі бар еді. Бала күнімізде бауырым екеуіміз қызық қуып сонда барып ойнайтынбыз. Кейін есейе келе атам қыр-сырын үйретті. Жақсы адам еді. Сымбатты, келісті кісі болатын. Жатқан жері жарық болсын.
Нью-Йоркте Дина Дурбинді көргенін айтып үнемі мақтанып отыратын. Үш шарды қатар-қатар түсірді де, төртіншісінде мүлт кетті. Мен әрең дегенде бір шар түсірдім де, орайы кеп тұрған кезекті шарды ұра алмай қалдым. Оны қайтіп ұмытасың?! Бары сол. Ол шарлардың орналасу ретін барынша зерделеп, әр атысын мұқият есептеп, тағы да бірнеше соққы жасады. Аса ұқыптап қайырып қойған шашы мен қозғалған сайын жалт-жұлт еткен ал­тын сырғасы, еденде нықтұрған аяғы мен жасыл шұғаның үстінде түрлі-түсті шарларды иіріп атқан әдемі саусағы тоз-тозы шыққан залға айрықша бір салтанат бітіргендей еді. Бұрын-соңды онымен екеуара оңаша қалып көрмеген мен жеті қат көкке шығып кеткендей әсерде болдым. Мені оп-оңай ұтып кеткен үшінші партиядан кейін ойынды тоқтатуға мәжбүр болдық. Өйткені бұл кезде қан қолымды ораған дәкенің сыртына шығып кеткен. Сені мұнда әкелмеуім керек еді, – деді Хацуми қипақтап. Жеңіл жара ғой. Есесіне, жақсы ойын болды. Залдан шығып бара жатқанымызда орта жастағы арықша келген әйел Хацумиге: – Жақсы ойнайды екенсің, қызым, – деді. Хацуми оған күле жауап қайырып, ойынның ақысын төледі. Алаңдама. Жүр, біздің үйге барайық. Қолыңды қайта таңып берейін.
Менде бұған керектің бәрі бар. Үй мына жерде ғана. Қажет емес дегеніме көнбей қойды. Жара ашылған-ашылмағанына көз жеткізбей болмайды деді. Жатақханаға алып-ұшып тұрсың ғой тегі, – деп қулана күлді сосын. Ұялатын дәнеңе жоқ. Үй деген мына жерге тиіп тұр. Хацумидің үйі Шибуя бекетінен Эбису бағытында жүргенде он бес минуттық жерде екен. Қымбат үй болмағанымен, кішігірім вестюбилі мен лифті бар жөндемді үй. Хацуми мені отырғызып қойды да, өзі киім ауыстыру үшін бөлмесіне кіріп кетті. Үстіне « Принстон » деген жазуы бар свитер мен мата шалбар киіп шықгы. Құлағындағы сырғасын да шешіп тастапты. Дәрі қорабын әкеліп, қолымдағы таңғышты шешіп, жараның аузы ашылып кетпегеніне көз жеткізген соң, кәнігі дәрігер сияқты қайтадан дәкемен орап тастады. Сонда үйренгем мұның бәрін. Қолымды таңып болған соң, тоңазытқыштан екі қалбыр сыра шығарды. Өзіне тиесілі сыраның жартысын ғана ішті де, қалған сыраның бәрі менің еншіме қалды. Содан кейін альбом әкеліп, клубтағы құрбыларының суретін көрсетті. Айтса айтқанындай, арасында көз тартар қыздар баршылық екен. Шыныңды айт, қане. Ол да қосыла күлді. Күлген сондай жарасатын.
Не ойың барын айтшы өзі. Ойы мен ісі дұрыстау жібі түзу бір жігіт тауып, сонымен бақытты күн кешер едім. Мен білсем, ол өзін де, біреуді де бақытты етіп жарытпайды. Оның қасында қалсаң – жүйкең жұқарып бітеді ақыры. Оның қасында үш жыл шыдап жүргеніңе таңым бар. Рас, оны өзімше жақсы көремін. Болмыс-бітімі бөлек оның жақсы қасиеттері де баршылық. Ондағы қабілет пен қажыр-қайрат менде жоқ мысалы. Бірақ оның адамдар мен өмір сүру қағидалары туралы ойлары ақылыма сыймайды. Онымен сөйлескенде өзімді тар шеңберді шиырлап жүре бергендей сезінемін. Ондай кезде ішім тұтас қаңырап қалады. Оның ойлау жүйесі біздікімен мүлде кереғар. Не айтпағымды ұқтың ба? Сол кезде қайтесің? Оны сарғайып күтіп жүремісің? Ал оның әл-әзір үйленетін ойы да жоқ. Сыраны асықпай отырып стақаныма құйдым. Бірақ осы уақытқа дейін ешқашан жалғызсырап, бауырларым болса екен деп көрмеппін. Жалғыз-жарым болсам да, өзімді бақытты сезіндім. Дей тұрғанмен, екеуіміз ойнап жүргенде өзіңдей әпкем болғанда ғой деп армандап үлгергенім өтірік емес.
Үстіне қаракөк көйлек киіп, құлағына алтын сырға тағып алған өзі ақылды, өзі сұлу әпкем бильярдтың тасын ұршықша айналдырып жатса... Хацумидің жүзі бал-бұл жайнап шыға келді. Осыны айтқанда екі бетім дуылдап кетті. Оған ештеңе де істей алмайсың. Мұндайда Нагасауаға салсаң, « өзіңнің ар-ұятың білсін, менде не ақыларың бар? » дер еді. Шын мәнінде, мен соншалықты ақылды да емеспін. Дұрысы, ескілікті көзқарастағы адам болармын. Маған кімнің ойлау жүйесі қандай, ар-ұят мәселесі деген де соншалықты маңызды емес. Маған өзім жақсы көретін адамның құшағында жатып, бала тапсам болды. Басқа дүние керек емес... – Оған керегі басқа ғой. Солай емес пе? Сосын ол біраз уақыт менен алыстаса, маған деген сезімі де өзгерер деген ой ғой менікі. Оның ерік күші біз ойлағаннан әлдеқайда мықты. Өзі оны күн құрғатпай шыңдайды. Қиындық көрген сайын күшті бола береді. Оған кері шегінгеннен, шырышты ұлу жұта салған оңай. Мұндай адамнан не күтесің сен? Қайтайын онда. Ем-домың мен сыраңа рахмет! Кіреберісте аяқкиімімді киіп жатқанымда телефон шылдырлады. Хацуми біресе маған, біресе телефонға қарады.
Есік жабылғанша телефон тұтқасын ұстаған Хацумидің бейнесі көз алдымда жылт ете қалды. Бұл оны соңғы көруім болатын. Жатақханаға сағат он бір жарымда келдім. Келген бойда бірден Нагасауаға тарттым да, есігін қақтым. Есікті он шақты рет қаққан соң барып бүгінгі күн сенбі екені есіме түсті. Нагасауа сенбі күндері туыстарыма барамын деп үнемі жатақтан сұранып кететін. Бөлмеме қайтып келдім де, галстугімді шешіп, киімімді ілдім. Сосын пижамамды киіп, тісімді шайдым. Ертең қайтадан жексенбі ме? Жексенбі төрт күн сайын айналып келе беретіндей көрініп кетті. Екі жексенбі өткен соң жиырмаға толамын. Төсегіме жаттым да, қабырғадағы күнтізбеге қарап едім, ойымды бір мазасыздық билеп алды. Жексенбіде әдеттегідей таң атысымен үстелге отырып, Наокоға хат жаза бастадым. Үлкен күрешкеге кофе құйып алдым да, Майлз Дэвистің күйтабағын ойнатып қойып, ұзақ-сонар хат жаздым. Сыртта сіркіреп жаңбыр жауып тұр. Бөлменің іші океанариумдағыдай салқын. Гардеробтан жаңа ғана шығарып киіп отырған жемпірден нафталиннің иісі шығады. Терезенің жоғарғы жағында үлкен шыбын қозғалыссыз қатып қалыпты. Тұғырдағы ту жел болмаған соң Рим сенаторының тогасына ұқсап салбырапты да қалыпты.
Қай жақтан келгені белгісіз, бұралқы бурыл ит гүлзардағы гүлдерді бірінен кейін бірін қоймай иіскелеп жүр. Итке жаңбырлы күні мұндай қажеттілік неден туғанын ұқпадым. Хатым ұзақ болғандықтан, ара-тұра қалам ұстап отырған қолымның жарасы сыр беріп қалады. Ондай сәтте жазуды тоқтатып қойып, терезеден жаңбырға малынған ауланы тамашаладым да отырдым. Хаттың басында Наокоға жұмыста алақанымды қайтіп кесіп алғаным турасында жазсам, одан кейін Нагасауаның қызметтік емтиханнан өткен құрметіне жайылған дастарханға тоқталдым. Қай мейрамханада болғаны, кім шақырылғаны, қандай тағамдар алдырғанымыз туралы жазбаның жалғасын кеш аяғындағы көңілсіз диалогты суреттеумен толықтырдым. Хацуми екеуіміз бильярд ойнағанымыз туралы жазуға келгенде Кизуки жайында жазғаным дұрыс па, жоқ па деп ойланып отырып қалдым. Ақыр аяғында оны жазғаным дұрыс деп шештім. Сол сәтте мұны жазбасам болмайтындай көрінді. Кизуки жасаған сол күнгі соңғы соққы күні бүгінгідей есімде. Ол өзі бір ұруға ыңғайсыз шар болатын. Оған Кизуки тигізеді деп тіптен де күткен жоқпын. Қалай болғанда да, сол күні оның қолы жүріп, жасыл матаның бетіндегі ақ пен қызыл түсті шарлар бір-бірін дыбыс шығармай сүйкеп өтті де, Кизукидің ұпайын түгендеді. Ойын сонымен тәмам болды.
Сол күнгі сол бір әдемі соққы әлі күнге дейін көз алдымнан кетпейді. Міне, содан бергі екі жарым жылда тастаяқты қолыма бір де бір рет алған емеспін. Хацуми екеуіміз бильярд ойнаған күні бірінші партия біткенше Кизуки туралы мүлде ойламағам. Жалпы, Кизуки өлген соң бильярд үстеліне барған сайын оны еске алатын шығармын деп ойлайтынмын. Бірақ, қызық болғанда, оны бірінші партия бітіп, автоматтан пепси-кола сатып алып ішкеннен кейін ғана барып еске алдым. Неге бұлай болды деп басым қатты. Кизуки екеуіміз баратын бильярд залында да сусындар сататын автомат бар болатын. Екеуіміз сол пепсиге бәс тігіп ойнайтынбыз. Шынымды айтсам, оны бірден есіме алмағаным үшін өзімді біртүрлі кінәлі сезініп қалдым. Оны біртүрлі ұмыт қалдырғандай, оған сатқындық жасағандай сезімді бастан кештім. Сол күні бөлмеме қайтып барған соң мынаны ойладым: одан бері екі жарым жыл уақыт өтті; ол әлі де сол он жетіде; бірақ бұл ол жайлы естеліктер көмескі тартты деген сөз емес; оның өлімі тудырған дүниелер әлі мына кеудемде; олар жылдар өте бұрынғыдан да бетер айшықтала түскені күмәнсіз. Айтпағым, енді біраз күнде жиырмаға толамын.
Қанша жерден өкінсең де, оны қайтарып алу енді еш мүмкін емес. Міне, солай. Мұны бұдан артық түсіндіре алмаймын. Бірақ басымнан не өткенін, не айтпағымды сен түсінуің керек. Мен білсем, мұның бәрін сенен өзге ешкім де түсіне алмайды. Сені қазір бұрынғыдан да жиі еске аламын. Бүгін жаңбыр жауып тұр. Жексенбінің жаңбырлы болғаны маған ауыр. Жаңбыр жауса, мен кір жуа алмаймын. Kip жумағасын, киім де үтіктелмейді деген сөз. Я көшеде серуендей алмай, я төбеге шыға алмай, бөлмеде омалып отырғаның отырған. Kind of Blue-ді қайта-қайта айналдырып, аулаға көз тастап қойып отырғаннан басқа шара жоқ. Бұрын өзіңе жазғанымдай, жексенбі күндері арқамды кеңге саламын. Хат ұзақ болып кеткені де содан. Осымен тәмам-тәмам. Асханаға баратын уақытым болды. Сау бол. Оған не болып қалды екен? Онымен соңғы рет он күн бұрын телефонмен сөйлескен болатынмын. Қоңырау шалайын деп тұрдым да, « мені іздеме, керек кезде өзім іздеп тауып аламын » дегені есіме түсіп, ол ойымнан бірден айныдым. Бейсенбіде асханада Нагасауаны жолықтырдым.
Табақ толы тамақ әкеліп менің үстеліме жайғасқан ол өткендегі кеш үшін қайта-қайта кешірім сұрады. Қайта саған сонда шақырғаныңа рахмет айтуға тиіспін, – дедім. Ауырып қалған жоқпысың өзің? Телефонға шақыратын зуммердің даусы шыр ете қалғанда, есім кете ұйықтап жатқан болатынмын. Құдды басым судың ішінде қалып, миым езіліп кеткендей бір күй. Сағатқа қарасам, уақыт – 6.15. Таңғы алты я кешкі алты екенін ұғып болмаймын. Қанша ойлансам да, аптаның қай күні екенін есіме түсіре алмадым. Терезеге кара­сям, тұғырда ту жоқ. Яғни кеш болды деп ойладым. Туды көтеріп түсіргеннің де бір пайдасы боларын кім білген?! Әй, әпендім-ай!.. Қазір сағат – 18.18. Төсегімде кітап оқып жатып ұйықтап кетіппін. Жұма дейді, ә. Миым енді жұмыс істей бастады. Жұма болса, бүгін жұмыс жоқ. Сен қайда тұрсың? Қазір Синзюкуге барамын. Сол жерде кездессек қалай қарайсың? Кездесетін жер мен уақытты белгілеген соң тұтқаны қойдым. DUG-ке кіргенімде Мидори шеткі үстелдердің біріне жайғасып, ішетінін ішіп отыр екен. Үстіне сұрғылт түсті, умаж-умаж ерлер курткасы, сары жемпір мен джинсы киіп, екі бірдей білезік тағып алыпты.
Сода қосылған уиски алдырып тұрып, Мидоридің аяғының астында үлкен былғары сөмке жатқанын байқап қалдым. Нараға жігітіммен, Аомориге жалғыз бардым. Уискиден ұрттап, Мидоридің « Мальборосын » тұтатпаққа сіріңке жақтым. Оған әбден үйреніп кеткенбіз. Қара кимоно киіп, кара­ли адамның кейпіне еніп ап үн-түнсіз отырасың, болды. Қалған жұмыстың бәрін көрші-қолаң, ағайын-туыс бар, өздері атқарады. Саке мен суши алдырып, жұбату сөз айтады, жылайды, шулайды, әкелген заттарын таратады. Былайша айтқанда, бұл да бір пикник. Жылдар бойы күні-түні сырқат адамға қарағанмен салыстырғанда солай демеске амалың да жоқ. Әпкем екеуіміз әбден қажығанымыз сондай – көзімізден жас шыққан жоқ. Жылай-жылай суалыпты. Жақыныңнан айырылып, жаныңмен әуре болып жүрсең, жұрт « не деген безбүйрек немелер! » деп сыртыңнан пыш-пыштайтынын қайтерсің. Әпкем екеуіміз көз қылып та өтірік жылай алмаймыз ғой сұмдық болғанда. Олар бізді қашан жылайды деп күткен сайын біз безірейе түсеміз. Мінезіміз екі түрлі болғанымен, мұндай жағдайда бір-бірімізді айтпай түсінеміз. Мидори қолын көтеріп даяшыны шақырған сәтте білезіктері сыңғыр-сыңғыр ете қалды. Ол тағы да бір стақан « Том Коллинз » бен жаңғақ алдырды.
Жұрттың бәрін жамандап отырып бір жарым бөтелке сакэні төңкеріп тастаппыз. Анау ит, мынау шошқа, әнебіреу жәдігөй деп айызымыз қанғанша біраз адамның жержебіріне жеттік. Шынын айтсам, кәдімгідей рахаттанып қалдым. Ұйықтағанда да телефон қоңырауларына жауап бермей, сағаттап, тұяқ серіппей ұйықтаппыз. Тұрған соң үйге суши алдырдық та, отырып алып ақылдастық. Содан дүкенді уақытша жаба тұрып, біраз демалайық деп ұйғардық. Қаншама ай бойы әбден сілікпеміз шықты, сол шаршауды басайық деген ой ғой бұл. Әпкем уақытын өз жігітімен өткізгісі келді де, мен жігітіммен саяхатқа шығып, оңашада отымды басқым келді бір. Мидори осы жерге келгенде ернін жымқырып, құлағын артын шұқылап қалды. Сонымен бәрі бітті. Еріксіз күліп жібердім. Мерзімінен бір апта бұрын кеп қойды. Жылайсың ба, күлесің бе, айтшы өзің. Менің ойымша, мұның бәрі ұзақ созылған күйзелістен болды. Жігітім жатып кеп ашуланды. Өзі онсыз да тез ашуланатын адам. Былай қарап тұрсаң, менің не кінәм бар? Ол менің қолымдағы шаруа емес қой. Өзі ауыр өтті тағы. Алғашқы екі күн ештеңеге зауқым жоқ, сүлесоқ жаттым да қойдым.
Мұндай күндері адам баласы маған жоламағаны абзал. Бұғыларға барып, соларды қызықтаған болдық. Көретін жерлерін араладық та қайттық. Өте бір сұрқай саяхат болды. Жігітімді сол жолы ренжіскеннен қайтіп көргем жоқ. Үйде екі-үш күн омалып жаттым да, енді бір өзім Аомориге барайын деп шештім. Хиросакиде құрбым бар еді. Алғашқы екі түнемелді сонда өткіздім. Әрі қарай Шимокита мен Таппиге өттім. Айтары жоқ, керемет жерлер. Кезінде саяхатшыларға арналған жолсілтеме кітапшаларға сол жерлер турасында суреттеме жазып едім. Сен ол жерлерде болып па едің? Сен қасымда болғанда ғой деп армандадым да қойдым. Адам адамды себепсізден себепсіз іздемейтін шығар енді? Жақсы көрген адамын ғана іздейді. Жігіті бар адам басқа біреуді іздеуіне не жорық? Мен өткен айда көретіннің бәрін көріп бақтым. Ішім ашу мен ызаға тырсылдап толып тұр. Жарыла салуым әп-сәтте. Сол себепті мені көп ашуландыра берме. Өкіріп жыласам, мені тоқтата алмай қаласың. Қайда отырмын, кіммен отырмын – ештеңеге де қарамаймын. Қалжыңым емес. Үндемей бас изедім де қойдым. Сода қосылған уискидің тағы біреуін алдырдым да, жержаңғақты қаузай бердім.
Мұз жасайтын аппарат, шейкер мен бокалдың дыбысы Сара Воэннің махаббат жайлы ескі әнімен қосанжарласа шығып жатыр. Мен сонда оларға көрші тұратын бір тәтеміз түшкіргенде тампоны түсіп қалғаны жайлы оқиғаны күлкілі болғасын айтқан едім. Жоқ, әлде бұл күлкілі емес пе? Ашуланып шыққаны тек сол. Мұндай бейәдеп әңгіме айтушы болма деп көңілімді әлемтапырақ етті. Басқасын кисем, ашуланып шыға келеді. Осыны ақымақтық демегенде, не деуге болады енді? Талғамға талас жоқ деген, – дедім мен. Маған бәрінен бұрын осындай адам басқа емес, дәл Мидориді жақсы көргені қызық көрінді. Бірақ ол ойымды айтқан жоқпын. Сол кезде Мидориді ойлап отырып мастурбация жасағаным есіме түсе кетті. Айналада отырғандар естімейтіндей етіп айтып бердім. Мидоридің көзі жайнап, бетіне қан жүгіріп шыға келді. Ойлағаныңдай болды ма? Мен саған рұқсат бердім бе, бердім. Енді не? Бүйтетінің бар, ендігіде өзім телефон шаламын да, « иә, осылай істе... тамаша... қаттырақ... тұра тұр... асықпа... » деп бәрін айтып тұрамын. Менің әрекетімді көрсе, комендант сол жерде өз қолымен буындырып өлтіреді. Саусақ тисе болды... рәт күйге енеді де кетеді.
Екеуіміз мейрамханаға бас сұғып, жыланбалық жеп алдық та, Синзюкудегі кинотеатрға бардық. Сосын әбден тозығы жеткен бос залда отырып ересектерге арналған үш фильмді бір-ақ көрдік. Бұл өзі осындай сарындағы дүниелерді көрсететін жалғыз кинозал болып шықты. Түсініксіз бір иіс шығатын залға кіргенде фильм жаңа басталып жатыр екен. Фильмде бірнеше жігіт фирмада істейтін жас қыз бен оның мектепте оқитын сіңлісін бір үйге қамап қойып, садистік әрекеттер жасайды. Еңгезердей еркектердің неше түрлі қоқан-лоққысын көрген үлкен қыз ақыр аяғында өзі мазохист болып кетсе, бұрын-соңды мұндай сұмдықты көрмеген кішкентай қыз ақыл-есінен адасады. Бірсарынды, көңілсіз эпизодтар менің ішімді пыстырды. Пәктігі алынбаған қыз баланың омырауына ұқсамайды тіпті. Мидори фильмді бар ынты-шынтысымен, беріле көріп отыр. Әр адам фильмді осындай әуестене көрсе, шыққан ақшаға көп ішің күймес еді деп ойладым ішімнен. Онысымен қоймай, таңғалғанын ішіне сыйғыза алмаған ол « қарашы, қарашы, керемет қой ә! », « үшеуі бірден ана байғұсты өлтіретін болды ғой » немесе « Уатанабе, мынаны мен де істегім келеді » деп айқайлады да отырды. Маған кино көргеннен, Мидориге қарап отырған әлдеқайда қызық көрінді.
Жарық қосылған үзіліс кезінде залда Мидориден өзге әйел заты жоқ екеніне көзім жетті. Бізге жақын отырған жас жігіт ( студент болу керек, шамасы ) Мидориді көрген соң залдың екінші басына орын ауыстырды. Отыз, қырық адамдікі бірден оянғанын елестетші. Ойлап қарасаң, қызық қой, ә? Екінші фильм әлдеқайда дұрыстау көрінді. Бірақ онда да төсек қатынасын көрсететін эпизодтар адамның ішін пысырып жіберетін. Бірін-бірі жалап-жұқтаған кейіпкерлер фелляция, куннилингус немесе « алпыс тоғыз » дейтін позаларға кіріскенде залдың ішінде шылпылдаған һәм сорғылаған дыбыстар құлақ тұндырды. Сол дыбыстарды естіп отырғанда өзімді құдды бір бөтен ғаламшарда өмір сүріп жүрген адамдай сезіндім. Бәрінен бұрын, еркектің аспабы кіріп-шыққан сәтті бейнелейтін тұстағы дыбыстарды айтсаңшы! Шын айтсам, мұндай ды­быстар болатынынан мүлде бейхабар екенмін. Еркек ырсылдап, астындағы әйел алқынып, « қаттырақ », « тағы » деген үйреншікті сөздерді айтып үздігіп жатыр. Одан қалса, төсектің дыбысы тағы бар. Осындай көріністер қайталана береді, қайталана береді... Әуелде қызыға көріп отырған Мидори де жалықты білем: – Кетейік, құрсын, – деді ақыр соңында. Далаға шығып, кеуде кере дем алдық. Синзюкудің ауасы осыншалықты керім болар ма!
Бәріміз де сондаймыз. Жаңалық тапқан біреуді көрсетші маған. Дегенмен сөзінің жаны бар. Тағы бір барға кіріп, ішімдік алдырдық. Мен уиски, Мидори қайта-қайта түсініксіз бір коктейль ішті. Бардан шыққанымыз сол еді, Мидори ағашқа шыққым келеді деді. Мен маспын. Өйткені мас болғым келіп тұр. Әлде маған мас болуға болмай ма? Mac адам ағашқа шыға алмайды деп кім айтты? Қазір ерегескенде биік ағаш тауып алам да, ұшар басына шығып ап, кіш етем бастарыңа. Синзюку бекетінен бір дәретхана тауып, ақшасын төлеп, Мидориді ішіне кіргізіп жібердім. Өзім ол шыққанша оқи тұрайын деп газет сатып алдым. Бірақ ол тез шыға қоймады. Арада он бес минут өтті. Мен алаңдап, не болғанын білмекке қозғала бергенде, төбесі көрінді. Өңі боп-боз. Жақсылап суға түсіп алып, ұйықта. Әйтпесе әбден шаршадың. Онда бәрібір ешкім жоқ. Жалғыз жатқым келмейді. Таң атқасын бірге тамақтанып ап, дәріске барамыз. Дұрысы сол еді ғой. Осындайда керек болмағанда, қашан керек? Олай болмаса, тәртіп бұзған болып шығамын. Бір жолы ұсталып, қырғын ақша төлегем.
Екіншіден, төсекке жатқан қызға тиіспей кетпеймін. Тыныш жатуға сабырым жетпейді. Шын айтам. Жалғыз қалғым келмейді. Қасымда біреу болса деймін. Сенен қайтарымсыз бір нәрсе талап етіп тұрғаным да дұрыс емес, білем. Ойыма келгенді айтып, сені біресе анда, біресе мұнда сандалтып қойдым. Бірақ өстіп сенен өзге ешкімге еркелей алмаймын. Жиырмаға келгенше қабағыма қараған бір адам болды ма өзі? Әкем мен шешемнің түрі анау, тапқан жігітім қандай екенін өзің де байқадың. Сәл еркінсісем болды, шаптығып шыға келеді. Ақыры онымен де төбелесіп тындым! Сайып келгенде, осының бәрін сенен өзге ешкімге айта алмайды екем. Қазір қайтерімді де білмеймін. Білетінім, өлердей шаршадым. Біреу мені еркелетіп жатып ұйықтатса деймін тек. Бары сол. Бір ұйықтап тұрсам болды. Күш-қуатымды жиып, таңертең көзімді ашқанда сенен ештеңе де сұрамаймын. Айтқаным айтқан. Тегінде мен әдепті қызбын. Әйтпесе қазір осы жерге отыра қалам да, өкіріп тұрып жылаймын. Сосын бұрылып қараған бірінші еркектің қойнына жатам. Қайтесің енді мұндайда? Жатақханаға телефон шалдым да, Нагасауамен сөйлестім. Оған « жатаққа қайтып келгендей бола­йын, мені жоқтатпа » дедім.
Қызбен жүргенімді естіген ол: – Ондай болса, алаң болма. Есігіңде тұрған бирканы « іште » деп аударып қоям. Қалағаныңша жүре бер. Азар болса, таңертең менің тереземнен кіріп кетерсің, – деді. Қарызымды бір өтермін, – дедім телефон тұтқасын қойып жатып. Уақыт әлі ерте ғой. Айтқаны рас болып шықты. Биге барған бойда серпіліп шыға келді. Кола мен екі стақан уискиді қағып салып, маңдайынан тер шыққанша биледі. Денем қимылдағанда рухым оянғандай болады, әйтеуір. Қарным ашты, байқаймын. Пицца жесек, қалай қарайсың? Оны өзім білетін пиццерияға ертіп апардым да, құйылмалы сыра мен анчоусты пицца алдырдым. Он екі тілім пиццаның төртеуін мен, қалғанын Мидори жеді. Айтары жоқ, пицца да дәмді болды. Әпкем қонуға құрбысының үйіне кеткен. Барып тұрған қосүрей өзі. Мен болмасам, жалғыз жата алмайды үйде. Өзімізді бейшара біреу сезінбей, сенің үйіңе барайық, дұрысы. Маған бір төсек табылар... Мидори біраз ойланып тұрды да, басын изеді: – Жақсы, кеттік онда үйге. Яманоте бағытындағы электр пойызға міндік те, Оцука бекетінен түсіп қалдық.
Дүкеннің « Уақытша жабық » деген жазу жабыстырылған темір пердешелері біраз уақыттан бері көтерілмегені көрініп-ақ тұр. Күңгірт дүкеннің ішінен ескі қағаздың күлімсі иісі шығады. Сөрелердің біразы босап қалыпты. Кері қайтаратын журналдарды жеке-жеке буып-түйіп қойыпты. Дүкен бұрынғыдан да бетер қаңырап қалғандай көрінді. Құдды жартасқа соғылып, аңғал-саңғал күйде қалған кемедей-тін. Сатамыз деп ұйғардық, – деді Мидори. Әпкем ендігі жылы тұрмысқа шықса, менің әлі үш жылдан астам оқитын оқуым бар. Ақша сол уақытқа жетсе болды. Оның үстіне, қосымша жұмысым бар дегендей. Бұл жер сатылып кеткен жағдайда әпкеммен пәтер жалдап тұра тұрармын. Жіп сататын дүкен ашқысы келген бір кісі сұрап келген өткенде, – деді Мидори. Осы жерді сатып алу үшін күн демей, түн демей қаншама еңбек етті десеңші. Бірді бірге жалғап жүріп қарызын жапты. Ақыр аяғында не болды ал? Барлық жиған дүниесі бір күнгідей болмай, көзден бұл-бұл ұшты да кетті. Сосын кеуде кере тыныс алды. Бұл жер салқын. Жоғары шыққан соң ол мені үстелге отырғызып қойды да, өзі ваннаның суын реттеуге кетті. Мен су қайнатып, шай демдедім.
Содан ваннаның суы жылығанша екеуіміз қарама-қарсы отырып алып, шай іштік. Иегін таянып алып ол маған қарады да отырды. Сағаттың тықылы мен тоңазытқыштың термостаты өшіп-қосылған дыбыстан өзге дыбыс жоқ. Сағат тілі он екіге жақындады. Саған қараған сайын... көбірек ойға батам. Негізі, сенікі де болады енді. Ойымды дұрыс жеткізе алмай отырмын. Мені өзгелер дұрыс түсінбей жататыны да сол. Сен маған ұнайсың дегім келген, негізі. Мұны саған бұрын да айтқан болуым керек. Үйренетін нәрсе көп әлі. Сен әкейдің құрметіне шырақ жағасың ба? Мен Мидоридің артынан алтарь тұрған бөлмеге кірдім де, әкесінің суретінің алдына шырақ қойып, дұға бағыштадым. Йога жасайтындарға ұқсап позаға тұрып ап, « мынау үрпім... ал мынау күнтимесім » деп бәрімен асықпай таныстырдым. Көрсеткім келді әйтеуір, сосын көрсеттім. Қанша дегенмен, соның ұрығынан жаралғам жоқ па? Көрсетсе, онда тұрған не бар екен? Алдында өзі жасаған қыз тұр. Аздап мас едім бірақ, шыны керек. Соның да әсері бар дегендей. Суреттің алдында анадан жаңа туғандай жалаңаш, талтайып отырған қызды көргенде талмағанда қайтеді?! Сен болсаң да сөйтер едің.
Тек ол шешінбеді. Аң-таң болып бөлмеден шығып кетті. Сондай кертартпа адам болса, оған не қыласың енді? Бірақ әкеңмен ондай болмады. Ол жерде біраз нәрсе айттым. Мидори қарқылдап тұрып күлді. Есі дұрыс адам хәл үстінде жатқан науқасқа алғаш келіп тұрып сондай әңгіме айта ма? Мидори мырс етті де, алтарьдың қасында тұрған қоңырауды шылдырлатты. Біз біраз көңіл көтереміз. Сен ештеңеге аландамай ұйықта. Көретін азабыңның бәрін көріп болдың, енді жаның жай тапқан болар деп үміт қыламын. Олай болмаса, құдіреті күшті Құдайға « бұларың болмайды ғой » деп айт. Ол жақта шешеммен кездесіп, екеуің мәре-сәре болып жатқан шығарсың ендігі. Дәретіңді алғанда « жыртқышыңды » көргем. Мықты екен, обалы қайсы. Өзің де мықты бол. Түн тыныштығын берсін. Кезектесіп ваннада отырып шықтық та, шыққан соң пижама киіп алдық. Маған Мидоридің әкесінен қалған, көп киіле қоймаған пижама тиді. Өзі маған сәл тарлау екен, бірақ жоқтан жақсы деп киіп алдым. Мидори маған алтарь тұрған бөлмеге төсек салды. Мидоридің төсегі тар екен, құлап кете жаздап әрең жаттым. Басын менің кеудеме қойып, белімнен қапсыра құшақтап алыпты.
Оң қолыммен оның арқасынан сипап, сол қолыммен төсектің қырынан ұстанып жаттым. Құлап кеткелі әрең жатқан адамда құмарлық қайдан болсын?! Оның қысқа шашы мұрнымды қайта-қайта қытықтай берді. Ең бастысы, маған ұнаса болды. Мидори басын көтеріп, маған қарады. Қатты жақсы көрем. Алдыңнан мамық жүнді сүйкімді қонжық шығады да, « Сәлем, сұлуым! Менімен домалап ойнағанға қалай қарайсың? » дейді. Оған қосылып аласың да, күні бойы қалың беденің ішінде екеуің құшақтасып ап домалап ойнайсыңдар. Күшті емес пе? Ғажап! Не айтсам да ренжімейсің ғой? Ақырын ғана қыса құшақтадым. Ол көп ұзамай пыс-пыс етіп ұйықтап қалды. Жайлап орнымнан тұрдым да, асүйге өтіп сыра іштім. Ұйқы қашып кеткен. Бірдеңе оқи қоймақ едім, көзіме ештеңе шалынбады. Кітап алуға Мидоридің бөлмесіне қайтып баруға, оны оятып алам деп қорықтым. Содан беймарал сыра ішіп отырған уақытта бұл үй кітап дүкені екені есіме түсе кетті. Баспалдақпен төмен түстім де, жарық жағып, сөрелерге көз жүгірттім. Қызық кітап аз еді. Мұнда тұрған кітаптардың денін оқып тастағам.
Оқитын бірдеңе керек болғасын, ақыр аяғында Герман Гессенің « Табан астында » хикаятын таңдап алдым. Кітап ұзақ тұрып қалғанын оңып кеткен мұқабасы-ақ айтып тұр. Кітаптың бағасы жазылған ақшаны кассаның жанына апарып қойдым. Бұл менің « Кобаяши кітап дүкенінің » қарызын жабуға қосқан азғантай ғана үлесім-тұғын. Асүйге кіріп ап, сырадан ұрттап қойып, кітап оқуға кірістім. Бұл кітапты алғаш бастауыш мектептен орта мектепке ауысқан жылы оқып едім. Арада сегіз жыл өткенде, сол кітапты марқұм әкесінің тар пижамасын маған беріп, өзі қаннен-қаперсіз ұйықтап жатқан қыздың асүйінде қайта қолыма ұстап отырмын. Қызық, ә. Дәл бүгінгідей жағдай болмаса, мен бұл кітапты оқымас та едім ғой. Маңызы кете бастаған қайсыбір тұстары болмаса, жалпы кітап жаман емес. Тыныштыққа бөккен асүйде отырып кітаптың әр сөйлемін асқан ыждаһаттылықпен оқып шықтым. Асүйдегі сөреде шынысын шаң басқан бренди тұр екен. Кофенің ыдысына құйып алып, тартып жібердім. Бренди ішімді қыздырғанымен, сол беті ұйқым келмеді. Байқап қояйын деп сағат үштер шамасында Мидоридің бөлмесіне бас сұғып едім, қатты шаршаған болса керек, қозғалмай ұйықтап жатыр екен. Терезеден түскен көшенің жарығы бөлмені ай сәулесіндей жап-жарық етіп тұр.
Мидори терезеге арқасын беріп жатыр. Шырт ұйқыда, денесі тас сияқты селт етпейді. Тыныс алып жатқанын еңкейгенде барып бір-ақ сездім. Жатысы тура әкесі сияқты екен деп ойладым. Төсектің жанында жолдан келген сөмке жатыр. Куртканы орындықтың арқалығына іліпті. Үстелінің үсті ұқыпты жиналған. Қабырғада – Снупидің суреті бар күнтізбе. Пердені ақырын ысырып, тіз қатар дүкендер орналасқан көшеге көз жүгірттім. Пердесі түсірілген дүкен атаулының бәрі жабық, тек ішімдік сататын автоматтар ғана таңды асыға күтіп тұрғандай. Оқта-текте ауаны ауыр жүк көліктерінің дөңгелектерінен шыққан дыбыс қана осып өтеді. Асүйге қайтып бардым да, бренди құйып ішіп, қайтадан кітапқа үңілдім. Хикаятты оқып біткен уақытта таң да қылаң берді. Су қайнатып, ерітінді кофе ішіп алған соң қалам мен қағаз тауып алып, Мидориге былай деп бір ауыз тілхат қалдырдым: « Сөреде тұрған брендиді іштім. Таң атқасын жатаққа кетіп барамын. Сау тұр ». Сосын біраз ойланып тұрдым да, « Ұйықтап жатқанда сондай тәтті екенсің » деген сөйлем қостым. Сөйттім де, кофенің ыдысын жуып, жарықты сөндіріп, төменге түстім. Дүкеннің темір пердесін ақырын көтеріп, көшеге шықтым.
Сыртымнан көрген біреу болса, мені ұры-қары деп ойлауы күмәнсіз еді. Абырой болғанда, сағат бес елуде көшеде кісі қарасы болған жоқ. Шатырда, әдеттегі орындарында отырған қарғалар ғана қозғалақтады да қойды. Мидоридің қызғылт пер­делі терезесіне бір бұрылып қарадым да, бекетке тарттым. Онда элеқтр пойызға мініп, онымен соңғы аялдамаға дейін барып, бекеттен жатақханаға жаяу бардым. Жолай кезіккен шағын дәмханадан жылы күріш, мисо, маринадталған көкөніс пен қуырылған жұмыртқа жеп тойып алдым. Жатақхана ауласын айналып өтіп, бірінші қабатта тұратын Нагасауаның терезесін ақырын тықылдаттым. Ол бірден терезені ашты да, мені кіргізіп ала қойды. Тісімді жуып, киімімді шешкен соң, төсекке жаттым да, көзімді жұмдым. Көп кешікпей шойын есіктер сияқты зілмауыр ұйқы басты. Наокоға апта құрғатпай хат жазатынмын да, ара-тұра одан жауап кеп жататын. Ол хатты менікіндей емес, қысқа жазатын. Қарашаның қара суығын тілге тиек еткен хаты былай өрбитін: Сен кете салысымен күн бұзылды да, менің ішім қаңырап бос қалғандай бір мазасыз күй кештім. Ол сені сағынғаннан туған мазасыздык, па, жоқ күн бұзылғанынан болған өзгеріс пе – түсіне алмадым. Рейко екеуіміз сені көп айтамыз.
Ол да саған сәлем жолдап жатыр. Маған баяғыдай қамқор. Ол болмаса, бұл жерде бір сәтке де шыдамас едім. Жалғыздық жаныма батқанда жылаймын. Рейко « жылай алған жақсы, одан кейін жаның жеңілейеді » дейді. Бірақ жалғыздықтың азабы деген оңай емес. Жалғызсыраған түндері түнек ішінде неше қилы адамдармен сөйлесемін. Олардың сөйлескені түн қараңғысында жел қозғаған ағаштардың сықырлағаны сияқты. Кизуки мен әпкем де жиі сөйлесіп тұрады. Олар да жалғызсырап, сөйлесетін адам іздейтін сияқты. Жаным жалғызсырайтын сондай түндері сенің хаттарыңды қайтара оқимын. Сыртқы дүниені қанша жатырқасам да, сенің айналаңдағы өмір маған сондай сүйкімді көрінеді. Қызық қой, ә? Неге олай екенін түсініп болмайсың. Әйтеуір хаттарыңды қайталап оқи беремін. Ара-тұра оны Рейко да оқып қояды. Сосын екеуіміз отырып алып оқыған дүниелерімізді талқылаймыз. Бәрінен бұрын маған Мидоридің әкесі туралы жазғандарың ұнады. Апта сайын сенің хаттарыңды асыға күтеміз. Біз үшін көңілімізді аулайтын одан артық қызық жоқ. Мен де уақыт тауып келген хаттарға жауап жазғым келеді. Бірақ қолыма қалам алған бойда-ақ көңілім нілдей бұзылады. Мысалы, осы хатты жазуға күш-жігерді әрең тауып отырмын. Жауап жазбасам, Рейко да ұрсып шығады.
Тек сен мені дұрыс түсінбей қалмашы. Саған көп нәрсе айтып, көп нәрсе жазғым келедi. Соның бәрін жеткізуге тілім жоқ, әттең. Хат жазған ауыр болатын себебі сол. Сенің жазғаныңа қарап отырсам, Мидори – ерекше адам. Хаттарыңды оқып отырғанда сосын бір байқағаным – ол сені жақсы көретін сияқты. Осы ойымды Рейкоға айтсам, « Әрине, жақсы көреді. Оны айтасың, Уатанабені мен де жақсы көрем! » дейді. Күн сайын саңырауқұлақ пен шамшат ағашының жемісін тереміз. Сосын оны жейміз. Күрішке қосып жей береміз, жей береміз. Бұлардың бір кереметі, қанша жесең де тоймайсың ғой. Рас, Рейко тамақты әлі де аз жейді. Оның бар ермегі – темекі. Құстар мен қояндардың жәйі баяғы өзің көргендей. Көріскенше, сау бол. Жиырмаға толғаныма үш күн болғанда Наокодан сәлемдеме келді. Ішінде қызыл күрең түсті жағалы жемпір мен хат бар екен. Туған күнің құтты болсын! Жиырма жасың қуанышты оқиғаларға толы болады деп сенемін. Менің жиырмам осылай кеткені кеткен сияқты. Сол себепті сен бақытты болсаң, шын жүректен куанамын. Бұл жемістерді Рейко екеуіміз тоқыдық.
Жалғыз өзім тоқысам, мұны ендігі Әулие Валентин күні бір-ақ бітірер едім. Жақсы тоқылған бөлігі Рейконікі, нашарлау тоқылған жағы менікі деп есептесең болады. Рейконың қолынан келмейтін дүние жоқ қой. Онымен салыстырсам, өз-өзімді жек көріп кетемін. Қолымнан ештеңе келмейді ғой шынымен. Аман бол. Cay тұр. Хаттың ішінде Рейко жазған тілімдей қағаз бар екен: Сәлем! Наоко сен үшін бақыттың құзар шыңы болар, ал мен үшін ол ештеңеге икемі жоқ олақ қыз. Несін айтасың, әйтіп-бүйтіп жүріп тоқып бітірдік, әйтеу. Қалай, ұнай ма өзі? Түсі мен стилін екеулеп отырып таңдадық. Туған күнің құтты болсын! Ұйық болғанда да, түсіп кетсең – тереңге тарта беретін, оңайлықпен жібермейтін үлкен ұйық. Адым аштырмайтын ұйықтан шығамын деп әбден зорыққам. Алды-артымда шетсіз-шексіз созылған батпақтан өзге ештеңе көрінбейді. Тіпті уақыттың өзі менің енжар адымым сияқты саябыр тапқандай еді. Адамның бәрі алға ұмтылса, жалғыз мен ғана ұйықта батпақтап жүрдім де қойдым. Айналадағы өмір өзгеріп, адамзат баласы үлкен өзгерістер табалдырығында тұрған. Біраз мықтылардың қатарында Жон Колтрейн дүние салды. Жұрт талап етіп жатқан түбегейлі өзгерістер әне-міне боп қалатындай бір беймаза шақ.
Бірақ, сайып келгенде, осы оқиғалардын, бәрі де ақиқаттан әлдеқайда алшақ, ешқандай мағынасы да, мәні де жоқ құр декорациялар ғана еді. Оң аяғын суырып алса сол аяғы, сол аяғын суырып алса оң аяғы батпаққа кіріп кете беретін мен де басым салбыраған күйі күн артынан күн өткізіп жаттым. Қайда тұрғаным түсініксіз, қайда баратыным белгісіз, әйтеуір жылжыған боламын. Адымдап болсын жылжуым керек. Бар білерім сол. Жасым болса жиырмаға толды. Күздің орнын қыс басты. Тек менің өмірімде анау айтқандай ешқандай өзгеріс бола қоймады. Ешқандай құлықсыз дәріс тыңдап, аптасына үш күн жұмысқа барып, « Ұлы Гэтсбиді » қайталап оқып, жексенбі күндері кір жуып, одан қалса Наокоға ұзақ-ұзақ хат жазып, баяғыдай жүріп жаттым. Ара-тұра Мидори екеуіміз тамаққа барып, хайуанаттар бағын аралап, кино көріп қоямыз. Бұл уақытта « Кобаяши кітап дүкені » сәтін салып сатылып, Мидори әпкесімен Мёгадани бекетінің маңынан жалға екі бөлмелі пәтер алған. Бір жолы үйінен түскі ас ішкенім бар. Жалға алған үйі жарығы мол, жайлы екен. Бір байқағаным, Мидориге бұл үйде тұрған шынымен де ұнайтын сияқты.
Нагасауа неше рет баяғы « жорығына » шақырды. Мен болсам шақырған сайын бір сылтау тауып, қашқақтай бердім. Ақиқатын айтсам, өзімді-өзім жексұрын сезініп шаршадым. Әйтпесе қызға суитындай жаста емеспін. Тек ол үшін арақ ішіп, одан көшеден дұрыс қыз іздеп, тапқан қызды көндіріп, түн ортасында қонақүйге апарып жүргеннен әбден ығыр болдым. Бұл тұрғыдан келгенде, Нагасауаны сол « жорықтардан » шаршамайтынына бола бұрынғыдан да бетер құрметтеп кеттім. Кім білсін, бәлкім, бұл жерде Хацумидің айтқан сөздерінің де әсері болар. Қайткенде де, бұл күндері танымайтын қайдағы жоқ қыздармен уақыт өткізгенше, Наоконы еске алғаннан көбірек ләззат алатын болған едім. Көк шалғынның үстінде мені естен тандырған сонау бір кездегі қылығы әлі ұмытыла қойған жоқ. Желтоқсанның басында Наокоға олар қарсы болмаса қысқы каникулда бармақ ойым барын айтып хат жаздым. Жауап Рейкодан келді. Ол хатында « Келгеніңе қуанамыз әрі оны асыға күтеміз. Наоконың қазір хат жазатындай мүмкіндігі жоқ. Сол үшін орнына мен жазып отырмын. Оған алаңдама, өзің білетін кезеңде жүр ол » деп жазыпты. Каникул басталған бойда заттарымды салдым да, қыстық бәтіңкемді киіп, Киотоға тартып отырдым.
Әлгі бір әпенділеу дәрігер айтса айтқандай, қар жамылған қысқы тау көзге ерекше көрінеді екен. Дәл өткен жолғыдай, Рейко мен Наоконың бөлмесінде екі түн қонып, бас-аяғы үш күн қонақ болдым. Кешке жақын Рейко гитарада ойнап, үшеуіміз әңгіме-дүкен құрсақ, түс әлетінде шаңғы тептік. Орман ішінде бір сағат шаңғы тепкенге өкпеміз өшіп, үстіміз малмандай тер болды. Қолымыз боста науқастар мен қызметкерлерге қар күреуге қолғабыс еттік. Мията есімді әлгі дәрігер түскі ас кезінде біздің үстелімізге отырып ап, « ортан терек неге балаң үйректен ұзын болады? », « башпайда неге бәрі керісінше? » деп әбден басымызды қатырды. Қақпа күзететін Оомура баяғы Токиодағы шошқа етін қайта еске салды. Рейко менің сыйлық есебінде алып келген күйтабақтарыма қатты разы болып, оларды келген бойда қағазға түсіріп, бірден гитараға сала бастады. Наоко күздегідей емес, осы күні көп сөйлемейтін болыпты. Үшеуіміздің басымыз қосылған сәттерде ол көбіне-көп үндемей, диванда жымиып қана отырды. Есесіне, Рейконың аузына дамыл жоқ. Маған қазір сөйлегеннен гөрі, сені тыңдаған әлдеқайда жақсы. Рейко шаруаларымен сыртқа шығып кеткен бір сәтте Наоко екеуіміз төсек үстінде аймаласа жөнелдік.
Мен мойны, иығы, төсінен сүйіп есім кетіп жатса, ол қолымен өткен жолғыдай « балғамды » аймалады. Белімді босатқан соң оған екі ай бұрынғы естен тандырған қылығын әлі күнге ұмыта алмай жүргенімді айттым. Әуелде тиген нәзік еріннің орнын енді айналасын жалап-жұқтаған тіл басып, тө­мен түсіп кеткен қысқа шаш екі шаптың арасын қытықтап жатыр. Екінші мәрте осы бір ғажайып сезімді бастан кешіріп, дем арасында рәт күйге ендім де кеттім. Мұны еш уақытта ұмытпаспын. Мен оны құшақтап, саусағымды ішкиімінің ішіне жүгіртіп жібердім. Бұл жолы құрғақ болып шықты. Наоко басын шайқады да, қолымды шығарып тастады. Біршама уақыт құшақтасып тұрдық. Қазіргі істеп жүрген жұмысымда қала берсем, шығынымды былай да былай жаба аламын. Токиоға барып менімен бірге тұрсаң қайтеді? Сен мені әбден қуанттың, – деді Наоко. Табиғаты да, тыныштығы да керемет. Рейко да тамаша адам. Бірақ бұл жерде ұзақ қалуға болмайды. Мұнда қалғанның бір жаман жағы бар. Бұл жерде неғұрлым ұзақ жүрсең, соғұрлым кету қиын болады. Наоко үн-түнсіз терезеге қарады да отырды. Терезеде қардан өзге қарайтын ештеңе жоқ еді.
Қорғасын бұлттардың бауыры жер сызып, жер мен көктің арасы тұтасып кеткендей көрінеді. Барам десең, кез келген уақытта есігім ашық. Ол басын шұлғыды. Мен оны ақырын ғана құшақтадым. Құдды бір нәзік шыныдан жасалған өнер туындысы іспетті көрініп кетті. Сәлден кейін мойныма қолын салды. Мен тұттай жалаңаш та, оның үстінде жіп-жіңішке ақ түсті ішкиімі бар еді. Денесіне қанша қарасаң да көз тоймайтын. Жиырма жасқа толған туған күнімде. Сәуір айында. Сен қасымда болған түні. Енді неге болмайды сол? Ең бастысы, асықпа. Сол беті төсек ләззатын тата алмайтындай болып қалсам ше? Сен мені сонда да жақсы көре бересің бе? Ернім мен саусақтарым болса болды ма? Әлде ол мәселені басқа қыздармен шешесің бе? Наоко төсекте отырып әуелі майкасын, сосын оның сыртынан бомази жейдесін киді. Ол шалбарына қол созғанда, мен де тұрып киіне бастадым. Асүйдегі үстелге жайғасып отырып кофе іштік те, өткен өмірімізді еске алдық. Ол көбіне Кизукиді сөз қылды. Әр сөзді ойланып барып айтып отыр. Қар біресе тоқтап, біресе жауып тұр. Үш күн бойы көктің қабағы бір ашылмады.
Үстімде қалың пальто, қорбаңдап барып оны соңғы рет құшақтадым да, ернінен сүйдім. Менің бозбала ғұмырыма нүкте қойған 1970 жыл да келді. Алда басқа ұйық күтіп тұрды енді. Жыл аяғында болатын емтиханды оңай тапсырдым. Сабақтан қалмай, күні бойы дәріс тыңдағаннан өзге шаруасы жоқ адамға емтихан тапсыру деген не тәйірі?! Шатақтың бәрі жатақтан шықты. Саяси фракциялардың бірінің мүддесін қорғайтын жігіттер жатақхана меңгерушісінің қорғауындағы бейсбол ойыншыларымен шекісіп қалған. Аяғы екі адам соққыға жығылуына ұласқан төбелестен соң олардың бөлмелерінен темір шыбықтар мен шлемдер табылған. Алты бірдей студент жатақханадан куылған осы оқиғадан соң төбелес жиілеп кетті. Жатақханадағы ахуал барынша шиеленісіп, жігіттердің бәрі атылуға шақ жүрді. Бейсбол ойыншыларының қолына түсіп қалған менің өзім, Нагасауа араласпағанда таяққа жығылатыным күмәнсіз еді. Қалай болғанда да, енді жатақханадан кетпей болмас еді. Сессия тапсырып болғаннан кейін пәтер іздеуге шындап кірістім. Арада апта өткенде қала маңындағы Кичиёзи ауданынан іздегенім табыла кетті. Тұрған жері алыстау болғанымен, ең бастысы, өз алдына тұрған жеке үй. Бұл жолы шынымен жолым болды.
Әуелде бағбанның тұрағы болған бұл құжыра үлкен жер телімінің бір шетінде тұр да, жер иесінің үлкен үйі мен екі ортаны қараусыз қалған бақ алып жатыр. Үй иелері үйге негізгі есіктен кірсе, менің қақпам үйдің артында болатын. Біле білген адамға бұл да бір артықшылық. Мен тұратын құжырада бір бөлме, кішігірім асүй, ванна мен оны-мұны тұратын үлкен шолан бар. Бақшаға шығатын верандасы тағы бар. Ал жалақысы әдеттегі бағадан сәл төмен болатыны – үй иелерінің немересі келер жылы Токиоға келіп жатса, үйімді босатып беруге тиіс болдым. Үй иелері жасы келген, жылы шырайлы ерлі-зайыпты адамдар екен, « өзіңді емін-еркін сезін, сені көп мазалай бермейміз » деді. Көшіп-қонуға Нагасауа көмектесті. Бір жерден жүк көлігін тауып, менің заттарыммен қоса, маған уәде еткен өзінің тоңазытқышы, теледидары мен үлкен термосын үйге жеткізіп берді. Шыны керек, бұл енді маған үлкен сыйлық болды. Екі күннен соң өзі де Мита ауданындағы бір пәтерге шығып кетті. Аман бол, – деді ол кетіп бара жатқанда. Ондай қыздар әр жерде шашылып жатқан жоқ. Оның жаны әлдеқайда нәзік. Екеуің жақсы жұп болар едіңдер. Жортқанда жолың болсын.
Табанды жігітсің ғой, түбінде бәрін де жеңіп шығасың. Оны білем. Саған тек бір ақыл айтайын... – Иә, айта бер, тыңдап тұрмын. Қол алысып қоштастық. Сөйтіп, ол өзінің жаңа өміріне, мен баяғы өзімнің батпағыма кете бардық. Үш күннен соң Наокоға хат жаздым. Түскен үйімді суреттеп, ақыр аяғында жатақтан көшкеніме һәм ондағы өңшең бір жындысүрейлердің ортасынан құтылғаныма қуанып жүргенімді айттым. Ортам да, ойым да өзгерді, енді жаңа өмір бастауға дайын едім. Тереземнің алдында үлкен бақ созылып жатыр. Осы маңдағы мысықтардың бәрі сонда жиналады. Көбіне верандаға шығып ап соларды бақылап отырамын. Олардың жалпы саны қанша екенін білмеймін, бірақ көп. Олар күннің көзінде рахаттанып тұрып жатады. Мұнда келгенім оларға ұнамайтыны айтпаса да түсінікті. Бірде ескі ірімшік тастап едім, бірнешеуі байқастап келіп жеді. Соған қарағанда олармен көп кешікпей дос болып кететін сияқтымын. Арасында кұлағының жартысы жұлынған теңбіл біреуі бар. Қызық болғанда, сол біздің жатақхананың комендантына қатты ұқсайды. Қай күні атойлап шығар екен деп күтіп жүрмін өзін. Университетке баратын жол алыстады. Бір жақсысы, үшінші курста таңғы дәрістер барынша азаяды.
Сосын электр пойызбен ұзақтау жүргеннің бір пайдасы – оқитын кітабыңды оқып аласың. Енді осы маңайдан аптасына үш-төрт күн барып тұратын бір жұмыс тауып алсам, бұрынғыдай қалыпты режимге қайта түсер едім. Ештеңені асықтырғым келмейді. Бірақ маған көктем кез келген дүниенің бастауы сияқты көрініп тұрады. Осы себептен, екеуіміз сәуірден бастап бірге болсақ тіптен жақсы болар еді. Реті келсе, сен университеттегі оқуыңды жалғастырып, бірге тұра алмағандай болып жатсақ, жақын маңнан саған басқа пәтер қарастырар едім. Ең бастысы, екеуіміз бір-бірімізге жақын жүрер едік. Мұның бәрі көктемде болуы шарт емес, әрине. Жаз десең, жазда кел. Еш мәселе жоқ. Бұл турасында не ойлағаның барын жазып жіберші. Жеке шыққан соң көбірек жұмыс істеуіме тура келіп тұр. Үйге қазан-аяқ, оны-мұны керек заттар алуға ақша керек. Наурызда қолым босайды. Саған сол кезде барсам деймін. Өзіңе оңтайлы болатын күндерді жазып жібер, мақұл ма? Мен Киотоға баратын күндерімді алдын ала жоспарлайын. Көріскенше, күн жақсы болсын. Өзіңнен асыға жауап күтемін. Айналдырған екі-үш күннің ішінде Кичиёзидегі дүкендерден керек-жарағымды алдым да, үйде тамақ істей бастадым.
Сол маңағы құрылыс материалдарын сататын дүкеннен тақтай әкеліп, сол жерде кестіріп, одан өзіме үстел құрастырып алдым. Әзірге тамақ ішетін үстелдің рөлін қатар атқарып тұр. Сөре жасап, онда тұратын дәмдеуіштерді де сатып алып қойдым. Жас шамасы алты айлық аппақ марғау үйді маңайлап қоймады. Сосын мен оған Шағала деп ат қойып, тамақ бере бастадым. Үйдің шаруаларын бір ретке келтірген соң қалаға барып, сырлаушының көмекшісі болып жұмысқа тұрдым. Екі апта ешқайда бұрылмай жұмыс істедім. Төлейтін ақшасы жақсы болғанымен, жұмыс – ауыр. Бояудың иісінен үнемі басың айналады да жүреді. Жұмыстан шыққан бойда арзан мейрамханадан тамақтанып, артынан сыра ішіп, үйге қайтамын. Ал үйге келгесін марғаумен ойнап, тұяқ серіппей ұйықтаймын. Арада екі апта өтсе де, Наокодан ешқандай жауап келмеді. Алқын-жұлқын жұмыста жүрген күндердің бірінде ойыма Мидори сап ете қалды. Ойлап отырсам, оған хабарласпағаныма үш апта болыпты. Тіпті көшкенімді де ескертпеген едім. Кейінгі жолыққанымда көшетін ойым барын айтқам, содан бері ұшты-күйлі жоқпын. Дереу телефон будкасын тауып, оның нөмірін тердім. Телефонды бір әйел адам алды. Әпкесі болар деп шамаладым.
Аты-жөнімді естіген ол « күте тұрыңыз » деді. Бірақ Мидори телефонға келе қоймады. Оған ләм-мим деп ескертпестен көшіп кеткен сияқтысың, солай ма? Сосын қанша уақыт бойы үндемей жатып алғансың. Ол бір ашуланса, оңайлықпен қайтпайды. Бәрін түсіндіремін. Оған айтқанымды жеткізіңізші. Еркек емеспісің? Қолыңмен істегеніңді мойныңмен көтер. Бұдан еш қайран жоғын түсінгесін, кешірім сұрап, телефонды қойдым. Десе де, Мидоридің ренжитіндей жөні бар еді. Көшем, орналасам, жұмыс істейм деп жүріп оны мүлде ұмытып кетіппін. Ол ол ма, бұл күнде Наоконы да ойлайтындай шамада емес едім. Құдай біледі, бұрын мұндай әдетім жоқ болатын. Кейінгі кезде бір жұмысқа кіріссем болды, басқа дүниенің бәрін ұмытып кететінді шығарыппын. Сосын отырып алып ойландым, Мидори дәл осылай үн-түнсіз көшіп кетіп, үш апта бойы тырс етпей жатып алса қайтер едім деп. Онда мен де дәл осылай өкпелер едім. Оған таңданатын несі бар?! Рас, бір-бірімізге көңілдес емеспіз. Бірақ бір-бірін көңілдестен де артық ұғатын жақын адамбыз ғой. Осыны ойлауым мұң екен, аза бойым қаза болды.
Бұл дүниеде ең жақын адамыңның көңілін қалдырғаннан артық не өкініш болуы мүмкін?! Жұмыстан оралған бетте жаңа үстеліме жайғастым да, Мидориге хат жаздым. Бәрін жасырмай, қаз-қалпында жеткізуге тырыстым. Ақталып та, бірдеңе түсіндіріп те әуре болмадым. Тек жауапсыздығым мен бейғам мінезіме кешірім сұрадым. Сені қатты көргім келеді. Тұрып жатқан үйімді көрсеткім келеді. Өзіңнен хабар күтем » деп аяқтадым. Конвертке жылдам жеткізетін марка жапсырып, хатты пошта жәшігіне салдым. Тек қанша тоссам да, сол беті жауап келмеді. Түсініксіздеу көктемнің басы осылай басталды. Көктемгі демалысым хат тосумен өтті. Наокодан хат келе қоймағасын я саяхатқа шыға алмай, я ата-анама бара алмай, ең ақыры барып жүрген жұмысыма да бара алмай, әбден қапа болдым. Уақытымды Кичиёзидегі сауда орталықтарына барып кино көрумен, болмаса, жаз-кафелерде кітап оқумен өткізіп жаттым. Ешкіммен кездеспей, ешкіммен сөйлеспей, өзіммен-өзім жүрдім де қойдым. Аптасына бір рет Наокоға хат жазып қоям, әйтеуір. Хаттарымда жауап жаз деп қыстамадым. Оған негізінен жұмысым, үйдегі марғау, шабдалы ағашының гүлдегені, тофу сататын дүкендегі көңілді тәтей мен үй маңайындағы мейрамханада жұмыс істейтін қазымыр әйел турасында жаздым.
Тамақты өзім істеп жүргенімді де айтуды ұмытпадым. Тек жауап келген жоқ. Кітап оқу мен күйтабақ тыңдаудан жалыққан соң енді баққа көңілім ауа бастады. Үй иелерінен сыпыртқы, тырма мен қайшы сұрап алып, бейберекет өсіп кеткен шөп-шаламды жұлып, артық-ауыс өсіп кеткен өскіндерді қырықтым. Байқаймын, осының өзінде бақтың әжептәуір өңі кіріп қалды. Мұны қожайын да байқаса керек, бірде мені шайға шақырды. Дәліздегі үстелге жайғасқан біз күріштен жасалған крекер жеп, көк шай сораптап, аз-кем мәслихат құрдық. Зейнетке шыққан соң бірер жыл сақтандыру компанияларының бірінде жұмыс істеген ақсақалдың қазір қолы бос көрінеді. Айтуынша, бұл жер бұрыннан осы рулеттің иелігінде көрінеді; балаларының бәрі есейіп, әрқайсы өз алдына үй болып кеткен; ішкені алдында, ішпегені артында, қамсыз өмір сүруге негіз бар; кемпірін қолтықтап алып үнемі саяхаттап кететіні содан болса керек. Өз басым жұмыс істегенді тәуір көрем. Бақтың түрі мынау алба-жұлба болған. Өзім қарайын десем, шөпке ал­лергиям бар. Адам жалдайын десем, осы маңда дені дұрыс бір бағбан жоқ. Шөпке жақындасам болды – түшкіріп-пысқырып шыға келем. Шай ішіп болған соң, ақсақал мені ертіп қораға апарды.
Қажет болып жатса, қай-қайсын ал да қолдана бер. Қораның ішінде ағаш кірлен, балалар бассейні, бейсбол таяқшасы сияқты біраз заттар жатыр екен. Көзіме түскені ескі белесебет, екі орындығы бар шағын үстел, шар айна мен гитара болды. Белесебетті қалпына келтіруге бір күн уақытым кетті. Әуелі оны таттан тазалап, майлап, дөңгелегіне жел үрлеп, жылдамдықтарын реттедім. Дүкенде тежегіш сымдарын ауыстырған соң белесебет жарқырап шыға келді. Қалың шаң басқан үстелді әдемілеп сүртіп, бетіне қайтадан лак жақтым. Гитараның ішектерін ауыстырып, шанағының ашыла бастаған тұстарын желімдедім. Арнайы щеткамен татын алып, құлағын қалпына келтірдім. Бәлендей керемет болып кетпесе де, бастысы үні дұрысталды. Ойлап отырсам, гитараны мектептен кейін мүлде қолыма алмаған екенмін. Верандаға шығып алып, бір заманда үйренген « Дрифтерз » тобының Up On The Roof әнін еске түсіріп көрдім. Таңғаларлығы, бір де бір аккордты ұмытпаппын. Тақтайлардың қалғанынан пошта жәшігін жасадым да, қызылмен бояп, аты-жөнімді жазып, кіреберіске іліп қойдым. Бірақ 3 сәуірге дейін оған жатақхана арқылы айналып жеткен шақыру қағазынан өзге хат-хабар түскен жоқ. Мектеп түлектерінің кездесуіне жіберілген шақыру екен. Бармайтыным екібастан белгілі еді.
Неге? Өйткені ол сыныпта менімен бірге Кизуки оқыған. Шақыру қағазын жыртып, қоқыс жәшігіне атып ұрдым. Сәуірдің төрті күні түс ауа пошта жәшігіме хат түсті. Рейкодан екен. Хаттың сыртында Ишида Рейко деп аты толық көрсетілген. Хаттың шетін асықпай қайшымен қидым да, верандада отырып ап оқуға кірістім. Ойлағанымдай-ақ, хатта мен күткен жаңалықтар болған жоқ. Рейко хатты кешіктіріп жазғанына кешірім сұраудан бастапты. Наоко саған хат жазғысы келіп бақты, бірақ одан ештеңе өнбеді. Саған хатты кешіктіріп жазып отырғанымыз сол. Оған кешір. Бір ай бойы сарыла хат күткен сенің жайыңды бір адамдай түсінемін. Бірақ бұл ай Наокоға да оңай болған жок,. Оны түсінуге тырыс. Шынын айтсам, қазіргі жағдайы мәз емес. Аяғынан тұрып кету үшін қолынан келгеннің бәрін жасап жатқанымен, ем нәтижелері көңіл көншітпей тұр. Бажайлап қарасам, аурудың алғашқы белгісі оның хат жаза алмауынан басталған екен. Бұл сол қарашаның аяғы мен желтоқсанның басқы кездері. Одан кейін бірте-бірте құлағында шу пайда болды. Хат жазуға отырса болды, оған түрлі адамдар сыбырлап, ойы онға бөлініп кете береді. Керек сөзімді табуға олардың даусы бөгет жасайды дейді.
Сен екінші рет келгенге дейін жағдай анау айтқандай жаман емес-тін. Обалы нешік, ол кезде мен де оған соншалықты мән бермеппін. Мұндай жағдай мұндағылардың көбінің басында бар жайт. Рас, біреуде жиі, біреуде сирек дегендей. Сен кете салысымен жағдайы күрт нашарлады. Қазір оған сөйлеу де оңай болмай тұр. Айтатын сөзін есіне түсіре алмайды. Берекесін кетіріп, зәресін алатыны да сол. Құлағындағы шу да күн өткен сайын үдеп барады. Күн сайын түрлі мамандармен ақылдасып отырамыз. Дәрігер, Наоко үшеуіміз отырып алып, оның миындағы бұзылған бәлікті табам деп жанталасамыз. Осы мәселені талқылауға сені де қосқым келген. Оған дәрігер де қарсы болмап еді. Қарсы болған тек Наоконың өзі. Оның ойынша, оған мұндай жағдайда сенімен кездесуге болмайды. Ұмытпасам, саған бұрын да айтқан болсам керек, бұл арнаулы емдеу орны емес. Бұл жерде білікті мамандар жоқ емес, бар. Олар мұнда қарқынды терапия емес, емнің тиімді түрлерін қолданады. Бұл мекеменің басты мақсаты – келген науқас өз-өзін емдеп жаза алатындай тиімді орта қалыптастыру. Ұғынықты тілмен түсіндірсем, медициналық жолмен емдеу бұл жерде көзделмеген.
Сол себепті, Наоконың жағдайы нашарлай берсе, оны басқа ауруханаға я емханаға ауыстырғаннан өзге жол жоқ. Әрине, бұл мен үшін өте өкінішті жайт, бірақ амал қайсы?! Тек ол мұнда қайта келе алмайды деген сөз емес. Басқа ауруханаға ауысатын жағдайда ол науқас уақытша « демалыста » болып есептеледі де, қайтіп келу мүмкіндігінен айырылмайды. Ал ауруханадан жазылып кетіп жатса, оны ешкім де ұстап қала алмайды. Қалай десек те, қолымыздан келгеннің бәрін істейміз. Наоко да солай ететініне еш шүбә жоқ. Сол себепті күдер үзбе. Қолыңнан келсе оның тілеуін тілеп, үзбей хат жазып тұр. Хат наурыздың отыз бірі күні жазылған екен. Оны оқып болып, верандадан қайта жанданып келе жатқан көктемгі баққа карадым да отырдым. Гүлге оранған ескі сакура ағашының бұтақтары да бүршік жара бастапты. Самал жел соғып, күн сәулесі айналаны әдемі шұғылаға бөлеп тұр. Бір жақтан асыға жеткен Шағала веранданың тақтайын тырналады да, менің жанымда созылып жатып, маужырап кетті. Дұрыстап отырып ой қорытайын дегенімнен ештеңе шықпады. Ойым онға бөлініп, миым ашып кетті. Шын айтсам, ештеңе ойлағым да келген жоқ.
Жақсылап тұрып ойланатын уақыт алда әлі болады, сонда ойланармын. Тек қазір емес. Күні бойы Шағаламды сипап қойып, веранданың бағанына сүйеніп баққа қарадым да отырдым. Ішімде түк жоқ, өзімді біртүрлі қаңырап қалғандай сезіндім. Күн еңкейіп, қараңғы қойылып, бақтың іші түнекке орана бастады. Шағала ұшты-күйлі жоғалды да кетті. Сакураның бүршіктерін қызықтап отырдым. Іңір қараңғысында ол маған теріні жарып шыққан іріңді сыздауық сияқты көрінді. Бақтың іші сандаған мың іріңді сыздауықтың қышқылтым сасық иісіне толып кеткен. Наоконың тәнін ойладым. Қараңғыда бір қырындап жатқан әдемі тәнін мың-сан өскін жарып шығып жатыр. Олар беймәлім бағыттан жеткен желдің екпінінен шайқатылып, дір-дір етіп тұр. Неге осы бір әдемі тән ауыра беруге тиіс? Неге? Неге бұлар Наоконы жайына қалдырмайды? Бөлмеме қайтып келдім де, пердені жаптым. Бірақ үйдің ішінде де сол иіс мүңкіп тұр. Ол топырақтан өнсе де, маған сасық болып көріне берді. Есік-терезесі жабық бөлмеде отырып-ақ көктемді жек көріп кеттім. Көктем сыйлаған дүниенің бәрін жек көрдім. Соның кесірінен шыққан ішімдегі жараны жек көріп тұрдым. Бұған дейін ештеңені бүйтіп жек көрмеген едім.
Бұдан кейінгі үш күн бойы өзімді теңіздің астында жүргендей сезіндім. Жұрттың маған не деп жатқанын ұғып болмадым. Ал өзім сөйлесем, олар мені естімейді. Құдды тәнімнің сыртынан бір қабықша пайда болып, мені сыртқы әлемнен бөліп тастағандай. Олар мені, мен оларды « ұстай » алмаймын. Қысқасы, олар да дәрменсіз, мен де дәрменсізбін. Осы күйде арқамды қабырғаға сүйеп, төбеге қарадым да отыр­дым. Қарным ашқанда қолыма іліккен дүниені қаужап, қара су ішіп отыра бердім. Көңілім нілдей бұзылса, күйігімді уиски ішіп бастым. Үш күн бойы я жуынбадым, я қырынбадым. Сәуірдің алтысында Мидориден хат келді. Оны күні университеттің кампусында жолығып, сол жерде бірге түскі тамақ ішейік депті. Айтуынша, сол күні өзімізге қажет пән таңдайды екенбіз. Енді есеп айырыстық деп ойлаймын. Сен жоқта шынымен де көңілсіз екен. Сағындым » деп қайырыпты. Хатты төрт қайтара оқып шықсам да, не айтпағын сол беті түсінбедім. Сонымен, не айтпақ болды? Басым тұманытып, бір сөйлем мен екінші сөйлемнің арасындағы байланысты таба алмай басым қатты. Неге пән таңдайтын күні кездесуге тиіспіз? Ол неге менімен бірге түскі асқа бармақшы?
Ештеңе түсініп жарытпадым. Ақыл-есім өсімдіктің тамыры іспетті солды да қалды. Бірақ санамның бір түкпірінде бұлай істеуге болмайды деген ой да қылаң беріп қояды. Кенет есіме « Өзіңді ешқашан аяма. Өзін аярлар ғана аяйды » деген Нагасауаның сөзі түсті. Сөйттім де демімді шығарып, орнымнан тұрдым. Біраздан бері жумаған кір-қоңымды жуып, моншаға түсіп, қырынып, үйдің ішін жинастырып, азық-түлік алып, ас дайындап, қарны қабысып қалған Шағалаға тамақ бердім. Ішімдік атаулыдан тек сыра ішіп, жарты сағат дене жаттығуларын жасадым. Қырынған соң айнаға қарасам, жағым суалып, көзім шүңірейіп кетіпті. Өз-өзімді танымай қалдым. Ертеңінде таңертең белесебетіме мініп алып, біраз уақыт серуендеп қайттым. Келген соң түскі тамағымды ішіп алып, Рейконың хатын тағы бір оқып шықтым. Рейконың хаты Наоко жазылады деген үмітімнің бәрін күл-парша қылды. Наоконың өзі де кезінде « менің сырқатым сендер ойлағаннан қиын, оның тамыры тым тереңде » дегені бар еді ғой. Рейко да өз тарапынан түрлі жағдай болуы мүмкін деп ескерткен-тін. Наокоға екі рет барғанда да жағдайы дұрыстала бастағандай көрінген. Өз басым оны мына жаққа алып келсем болды, ауруынан айығады деп ойладым.
Рейконың хаты қиялымда тұтанған кереметтің бәрін су сепкендей бір-ақ сәтте баса салды. Орнын сезімнен ада бос кеңістік басты. Еңсемді тіктеу үшін бір әрекет істеуім керек еді. Енді Наокоға қалпына келу үшін біраз уақыт керек болар. Жақсы болған күннің өзінде ол бұрынғыдан да әлжуаз, бұрынғыдан да жасқаншақ болары сөзсіз. Әрі-беріден соң, бұл жағдайға өзім де икемделуім керек болады. Әлбетте, мен мықты болғанымнан бүкіл мәселе шешіліп кетпейтіні айтпаса да түсінікті. Мұның бәрін жақсы біліп отырмын. Сол себепті де, енді өз-өзімді қолға алып, әліптің артын баққаннан өзге жол жоқ. Мен сен сияқты емеспін. Мен өмірді таңдап алдым, – дедім іштей. Саған қиын болғанын білемін. Бірақ менің өмірім оңай деп кім айтты саған?! Соның бәрі сен өліп, Наоконы артыңа тастап кеткеніңнен болып жатыр. Тек мен оны еш уақытта да тастамаймын. Ту сыртымды беріп одан қашпаймын. Ешқашан. Өйткені мен оны жақсы көремін. Өйткені мен одан гөрі мықтымын. Бұдан да мықты болуға тырысамын. Мен әлі есейемін. Ересек боламын әлі. Басқа жол жоқ. Бұрын мәңгі он сегізде қала берер ме еді дейтінмін.
Қазір олай ойламаймын. Енді бозбала емеспін. Жауапкершілігім бар. Қазір екеуіміз бірге жүрген Уатанабе емеспін. Естіп тұрмысың мені, Кизуки? Әрі қарай өмір сүру үшін борыш төлеуге тиіспін ». Күлдім де, басымды шайқадым: – Қазаннан бері қызға жолаған жоқпын. Алты ай қызбен жатқам жоқ дегенге кім сенеді? Сұрадың – айттым. Мидори менің қолымнан ұстады да, тесіліп тұрып көзіме қарады. Әуелде қабағы кіржигендей болды да, артынан жылы ұшырай жымиды. Мен енді ересек адаммын. Қарным ашып кетті. Филфактың артында орналасқан шағын мейрамханаға бас сұқтық. Мен комплекс түскі ас алдырдым. Мидори де сөйтті. Бұлай істегенім дұрыс емес дейсің бе? Сен менен кешірім сұрадың ғой... – Иә, өйткені кінәлі едім. Өзіме де сол керек. Қатты шаршап тұрғам. Мидори күліп, білегімнен ұстады. Сенгенде де шүбәсіз сендім. Алаңсыз, балбырап ұйықтап кеткенім де сол. Сен жаныма тыныштық сыйладың. Есім кетіп тұрып ұйықтаған болармын, ә? Бұл сені арандатып, қытығыңа тигенім емес. Бар болғаны ойымда не бар, соны жасырмай айтып отырмын. Тамақ ішіп отырғанда біз бір-бірімізге алдағы семестрге таңдаған пәндерімізді көрсеттік.
Екеуімізге ортақ екі дәріс бар болып шықты. Бұйырса, оны аптасына екі рет көріп тұратын болдым. Сосын Мидори әпкесі екеуінің жаңа өмірін айтып кетті. Алғашқы кезде ол да, әпкесі де пәтердегі өмірге бойұсына алмай қиналыпты. Қанша дегенмен, екеуі де біресе дүкеннің жұмысы, біресе аурухана деп маза көрмей өскендер ғой. Тып-тыныш, алаңсыз өмір біртүрлі көрініп, біразға дейін көндіге алмай жүрдік дейді. Біреуге алаңдамай, беймарал, өзіңмен-өзің тұруға болатынына көз жеткіздік. Бұрын дәл бұлай еркінсіп көрмеген біздер өзімізді ұшып жүргендей сезіндік. Бұлай болуы мүмкін емес деп қоямыз дегенмен. Шексіз еркіндік деген дүние болмайды бұл өмірде. Әр нәрсенің сұрауы бар деп іштей қобалжисың бәрібір. Бұйырған нәрсе қайда қашар дейсің? Айтқандай, әпкең не істеп жүр қазір? Аптасына үш күн сонда барып көмектеседі. Қалған уақытта түрлі тамақ істеп үйреніп, жігітімен қыдырып, киноға барады. Қысқасын айтқанда, өмірдің қызығына батып-ақ жүр. Сосын ол менің өмірімді қазбалады. Тұрып жатқан үйімді суреттеп, оның үлкен бағы, Шағала мен үй иесі туралы айтып бердім. Аң-таң болған мен үстімдегі күрең қызыл свитеріме қарай бердім. Мазаң қашып кетті ғой біртүрлі.
Қайта-қайта бас изедім де, Мидоридің жүзіне үңілдім. Кейде сенің айтқаныңды мүлде ұқпай қаламын. Алдымен өзіңе ұнайтын шоколадты жеп аласың, әлбетте. Ұнамайтыны қалады. Жаным қиналғанда үнемі осыны ойлаймын. Қазір жаманын жеп тауыссаң, кейін міндетті түрде жақсысы келеді. Өмір де тап сол сияқты. Басымнан өткен соң айтам да. Біз кофе ішіп отырған уақытта мейрамханаға екі қыз кірді. Мидоридің университеттегі таныстары болып шықты. Бір-бірін көргенде олар өзара қауқылдасып, алдағы семестрге таңдаған пәндері мен неміс тілі емтиханынан алған бағасы туралы айтып кетті. Қыздардың біреуі университеттегі қақтығыстар кезінде жараланған екен, соның жазылған-жазылмағаны, сатып алған жаңа туфли жайлы айтылған одағай сөздер құлағыма еріксіз жетіп жатыр. Бәрін селқос тыңдап отырып, осының бәрі біртүрлі жердің екінші бетінен жетіп жатқандай көрінді. Кофемді ұрттап қойып, терезенің сыртындағы студенттер қалашығының беймаза тіршілігін бақыладым да отырдым. Ойым қай-қайдағы қиянды шарлап ала жөнелді. Биыл да оқуын жалғастыра алмаған Наоконы ойладым. Терезенің алдында желайдар гүлі толтыра салынған кішігірім ыдыс тұр. Қыздар бір-бірімен қоштасқан соң көшеге шығып, біраз серуендедік: букинистке кіріп біраз кітап алдық; кафетерийге кіріп кофе іштік; ойын автоматтары тұрған жерге барып пинбол ойнадық.
Одан шыққан соң саябақтағы сәкіге жайғасып отырып, оны-мұны сөз еттік. Шыны керек, сөз тізгінін, негізінен, Мидори ұстап, мен бас изеп қана отырдым. Мидори шөлдедім дегесін, жақын маңдағы киоскіден екеуімізге екі қалбыр кола әкелдім. Мен келгенде ол қағазға беріліп бірдеңе жазып отыр екен. Сағат үш жарымда кетуім керек деді. Айтуынша, әпкесі екеуі Гинзада жолықпақ көрінеді. Метроға дейін шығарып салдым. Кетіп бара жатқанда төрт бүктелген қағазды Мидори менің қалтама салып жіберді. Мен оны үйге жетпей, электр пойызда оқыдым. Бұл хатты әзір сен колаға кеткенде жазып отырмын. Қасыңда отырған адамға хат жазсаң дегенді кім көрген?! Өйтпеске тағы амал жоқ. Айтпаса ештеңе түсінбейсің сен. Түсінбек түгілі, айтқанымды да естімейсің. Олай емес деші! Бүгін мені қатты өкпелеттің. Шашымдағы өзгерісті де байқамадың ақыры. Ал мен осы шашты өсіру үшін қанша уақыт жүрдім. Тек өткен аптаның аясында ғана қыз бейнесіне енгендей болдым ақыры. Сөйткен еңбегіме көз қиығын да салмадың. Бет-бейнем өзгеріп, өзімше сұлуланып келіп сені таңсалдырам деп ойласам... Қанша дегенмен, көрмегелі біраз уақыт өтті ғой. Бұл сұмдық емес пе сенің ойыңша?
Не киіп келгенімді де білмейсің, құдай біледі! Айтты-айтпады, әйел заты емеспін бе, Уатанбэ! Маған сәл де болса бұрылып, көңіл бөлуіңе болады ғой. Содан кейін маған десе сол мың-сан ойыңа батып кет. Сол себепті де өтірік айтып отырмын саған. Гинзада ешқандай да кездесу жоқ. Мен бүгін сенің қасыңда қалам деп ойласам. Сол үшін пижамамды да ала шыққанмын. Пижама деймін-ау, тіс щеткасы да жүр сөмкемде. Осыншалық ақымақ болармын ба?! Сенен шақыру күтіп жүрген өзімде де титтей ми жоқ. Мейлі, жалсыз өзің әрі қарай өзіңше өмір сүре бер. Саған жалғыздық қымбат болса, қалдырдым соны. Мені дұрыс түсін. Саған ашуланбаймын. Тек жаным ауырады. Қиналып жүргенде маған көп жақсылығың өтті. Саған ешқандай қол ұшын бере алмадым, рас. Үнемі ойға батып, өзіңмен өзің жүргенің. Өз әлемің өзіңде. Кейде бетің бері қарағандай болады да, артынша қайта өз ойыңа шым батасың да кетесің. Міне, сен кола алып келе жатырсың. Ойға батып кеткенсің. Мен шалынып кетсе екен деп едім, бірақ шалынбадың. Қасымда отырып, колаңды ішіп қоясың. Қайдам бірақ!
Соны байқасаң, осы хатты жыртып-жыртып, кеттік сенің үйіңе дер едім. Саған дәмді тамақ істеп беріп, сосын екеуіміз көрпенің астына кіріп aп аймаласып жатар едік. Бірақ саған оны түсіну қайдаааа? Барып тұрған топассың сен. Хош. PS. Ендігәрі маған сөйлеуші болма. Кичиёзиге жеткен бойда, бекет басынан Мидориге қоңырау шалып едім, ешкім көтермеді. Істейтін ештеңе болмағасын, сол маңайдан өзіме сенбі-жексенбіде істейтін жұмыс қарастырдым. Демалыс күндерінен бөлек, дүйсенбі, сәрсенбі және бейсенбі күндері кешкі сағат бестен кейін бос едім. Бірақ бұл кестеме лайық жұмыс табыла қоймады. Басым салбырап үйге қайттым. Мидориге кешкі тамаққа оны-мұны алайын деп дүкенге барғанда тағы бір хабарласып едім, әпкесі алды. Ол Мидори үйде жоқ, қашан келетінін де білмеймін деп жауап берді. Кешірім өтініп, телефон тұтқасын қоя салдым. Тамақ ішіп болған соң Мидориге хат жазбақ болып едім, онымнан ештеңе шықпады. Содан отырып-отырып Наокоға хат жаздым. Көктем келді. Жаңа семестр басталды. Сені көре алмайтыным өкінішті-ақ. Қандай жағдай болса да, сені көріп, бір ауыз тілдескенім дұрыс болар еді. Қандай жағдайда да енді мықты болмасам болмайды.
Шын айтсам, мықты болмасқа лаж да жоқ. Сосын тағы бір мәселе. Оның енді саған қатысы да жоқ былай. Тікелей өзіме қатысты шаруа. Мен енді ешқандай қызбен жатпаймын. Өйткені кейінгі барғанымдағы сенің сүйгеніңді ұмытқым келмейді. Оның маңызы мен үшін сен ойлағаннан да зор. Сол сәттер үнемі менің ойымнан шықпайды. Хатты конвертке салдым да, оған марка жапсырып, біраз уақыт қарадым да отырдым. Әдеттегіден анағұрлым қысқа хат. Наоко мені дұрыс түсінеді деп ойладым. Стақанға тура үш сан­тиметр етіп уиски құйдым да, оны екі ұрттап жұтып алып, жатып қалдым. Ертеңінде Кичиёзи бекетінің маңындағы итальян мейрамханасынан сенбі-жексенбіде істейтін даяшылық жұмыс таптым. Тамақ пен жол ақысын көтеріп алатын жұмыс қолайыма жақты. Дүйсенбі, сейсенбі және бейсенбіде түнгі ауысымға шығатындар сұранып кеткенде ( ондайлар көп еді, обалы нешік ), олардың орнына да жұмыс істеуге болатын. Мейрамхананың менеджері үш айдан кейін жалақыңа үстеме қосамыз, шыға бер деді. Өзі де Синзюкудегі бастығыммен салыстырғанда әлдеқайда салмақты адам еді. Мидориге хабарласып едім, тұтқаны қайтадан әпкесі алды. Бәлкім, сен білерсің қайда екенін?
Пижамасы мен тіс щеткасы жанында екенінен өзге мен не білем?! Содан Мидориді сәрсенбі күнгі дәрісте бір-ақ көрдім. Қою жасыл түсті пуловер киіп, бұрыннан тастамайтын қара көзәйнегін тағып алыпты. Соңғы қатарда арықша келген көзәйнекті қызбен бірдеңе айтып отыр. Бұл қызды бұрын бір жерден көрген болатынмын. Қастарына бардым да, Мидоримен сөйлескім келеді дедім. Алдымен көзәйнекті қыз қарады да, Мидори сосын бұрылды. Үлкен әйелдердің шаш үлгісіне ұқсатып жасаған шашы шынымен бұрынғыдан әдемі көрінеді екен. Мидори көзәйнегін алып, маған тесірейіп қарады. Көзі алыста қирап жатқан үйдің орнын іздегендей сығырайып кетті. Кешір, – деді сосын. Көзәйнекті құрбысы маған « сөйлескісі келмейді, қайтесің енді? » деп қарап тұрғандай болды. Алғашқы қатардың оң жақ шетіне отырдым да, « Теннесси Уильямстің шығармаларына шолу және оның Америка әдебиетіндегі орны » деп аталатын дәріске ден қойдым. Дәріс аяқталған соң ішімнен асықпай үшке дейін санап, артыма бұрылдым. Мидори орнында жоқ болып шықты. Сәуірді жалғыз өткізген өте қиын. Бұл айда айналадағы жұрттың бәрі бақытты көрінеді.
Ауыр киімнен арылып, бірі күн көзіне отырып алып емен-жарқын әңгіме айтса, енді біреулері доп лақтырып ойнап, тағы біреуі бір-бірімен өбісіп қызықтырады. Аулақта жападан-жалғыз тұрған үй сияқты едім. Наоко болсын, Мидори мен Нагасауа болсын, осы күні менен тым-тым ұзаққа алыстап кеткен еді. Қарап отырсам, қасымда « сәлем » немесе « таң жарық » дейтін бір адам қалмапты. Қараптан-қарап отырып Шабуылшыны сағындым. Осылайша бір айды жанды жегідей жеген жалғыздықпен өткіздім. Мидориге неше рет хабарлассам да, « қазір сенімен сөйлескім жоқ » деген баяғы бір жауаптан танбады. Ашуы тарқамағаны дауыс ырғағынан-ақ сезіліп тұрды. Қасында үнемі көзәйнекті құрбысы немесе қысқа шашты ұзынтұра бір жігіт жүреді. Аяғына үнемі ақ кеды киіп жүретін ол жігіттің сирақтары айрықша ұзын болатын. Өстіп жүргенде сәуір өтіп, мамыр келді. Мамыр сәуірден де ауыр ай көрінді. Бұл ай туғалы жүрегім жиірек соғып, алқынып кетер еді. Ол әсіресе түнде қатты білінетін. Ауаны магнолияның хош иісі жайлап кететін ымыртта жүрегім өз-өзінен ісініп, артынша шаншып-шаншып кететін. Мұндай сәттерде екі көзімді тарс жұмып алып, өтіп кеткенше шыдап тістеніп отыратынмын. Ол тез өте қоймайтын.
Асықпай, жанымды сыздатып барып өтетін. Наокоға хатты осындай сәттерде жазатынмын. Шөптің жұпары, көктемнің самал желі, айдың сәулесі сияқты жанға жайлы, көңілге хош сыйлайтын нәрселер турасында жазуға тырысатынмын. Соңғы көрген фильмдер мен сүйікті әндерім, оқыған кітаптарым турасында да сөз қозғайтынмын. Қызық болғанда, жазылған хаттарды қайтара оқығанда өзім де тынығып қалатынмын. Мына өмір қандай ғажап деп ойлар едім сосын. Мұндай хаттың бірнешеуін жаздым. Бірақ Наоко мен Рейкодан ешқандай жауап болмады. Мен істейтін мейрамханада менімен жасты Ито дейтін студент істеді. Өнер коллежінің кескіндеме бөлімінде оқиды екен. Біразға дейін ашылмай жүрді. Табиғатынан тұйық һәм аса сабырлы Ито екеуіміз бірде жұмыстан кейін жақын маңдағы барда сыра ішіп, әңгіменің тиегін ағыттық. Кітап оқып, музыка тыңдағанды жақсы көретін онымен көбіне оқыған кітаптарымыз бен тыңдаған күйтабақтарымыз турасында сөйлесетінбіз. Түр-тұлғасы сымбатты Итоның шаш қойысы мен киім киісі өнер коллежінде оқитын студенттермен көп қабыса бермейтін. Аз сөйлесе де, өзіндік көзқарасы мен ойы қалыптасқан жас еді. Француз романдарын жақсы көреді, сүйікті жазушысы Жорж Батай мен Борис Виан да, сүйікті музыканттары Моцарт пен Морис Равель екен.
Сөйлесе келе аңдағаным – ол да дәл мен сияқты аталмыш тақырыптарда пікірлесе алатын адамға зәру. Бірде Ито мені үйіне шақырды. Инокашира саябағының артында орналасқан жатаған үйін табу аса қиын емес еді. Бөлмесі толған бояу мен кенеп екен. Картиналарын көргім кеп еді, әл-әзір жасаған дүниелерін көрсетуге қысылам деді. Оның үйінен ұрлап алып шыққан « Чивас Ригалын » ішіп, кішкентай плитаға қуырылған қияр-балығын жеп, Роберт Казадесустың орындауында Моцарттың концертін тыңдадық. Итоның өзі Нагасакиден болатын. Барған кезде кездесіп жүретін қызы бар-тын. Өзінің айтуынша, кейінгі кездері екеуінің арасы дұрыс болмай қалған көрінеді. Қазір кездескен сайын ол да оқу бітірген соң не істейсің деп сұрақ жаудыратынды шығарды. Балық жеп отырған ол басын изеп: – Не істеймін мен расында? Есі дұрыс адам оқитын оқу ма осы? Ал бітірдім делік. Сонда қайда барып жұмыс істеймін? Оған салсаң, Нагасакиге қайт, осында сабақ бересің дейді маған. Өзі ағылшын тілінің мұғалімі болмақ. Жұрттың жынды баласына отырайын сол сурет салуды үйретіп?! Екеуің үшін де дұрысы сол. Бірақ соны қалай жеткізерімді білмеймін. Ол бар өмірін менімен байланыстырып отырған адам ғой.
Енді сені жақсы көрмеймін » деймін бе? Келмейді ғой... « Чивасты » мұз қоспай ішіп отыра бердік. Балығымыз таусылғанда, қияр мен балдыркөкті ұзыншалап турап, мисоға малып алып соқтық. Қиярды қыршылдатып жеп отырғанда есіме марқұм Мидоридің әкесі түсті. Содан Мидорисіз өтіп жатқан мағынасыз өмірімді ойлап, ұнжырғам түсіп кетті. Ол әлдеқашан өмірімнің мәніне айналып кеткенін қайдан білейін?! Әйтпесе одан не қайыр?! Ито бәсең дауыспен Моцарттың ұлылығы жайлы сөйлеп кетті. Ой-қырдың бәрін жатқа соғатын ауылдың баласы іспетті оның Моцартқа қатысты білмейтіні жоқ-тын. Музыканы жақсы көретін әкесі Итоны музыкаға бала күнінен баулыған көрінеді. Бұрын классикалық музыканы біле қоймайтын мен Моцартты Итоның айтуымен тыңдағанда бөлек әсер алдым. Оның « мына жерін тыңдашы... » немесе « мына жері қалай? » деп екпін қоя тыңдатқан әуені жаныма айрықша бір күй сыйлап, айрықша рахаттандым. Инокашира саябағының үстінде ілулі тұрған туған айға сүйсіне қарап отырып « Чивас Ригалды » тауыстық. Айтары жоқ, керемет ішімдік. Ито маған « осында қона сал » деді, бірақ шаруаларым бар деп, онымен қоштастым да, тоғыздар шамасында үйден шығып кеттім.
Үйге қайтар жолда телефон тауып, Мидориге қоңырау шалдым. Телефонды өзі көтерді. Бәрін түсініп тұрмын. Бірақ бәрі осылай бітпесе деймін. Сен менің ең жақын достарымның бірісің. Мен үшін орның бөлек. Өзіңмен қашан сөйлесе аламын? Соны айтшы тек. Мамырдың орта шенінде Рейкодан хат келді. Хаттарыңа көп рахмет! Наокоға оларды оқыған қатты ұнайды. Оларды оқыған маған да ұнайды. Оныма ренжімессің? Ұзақ уақыт хабарсыз кеткенімізге ғафу өтінем. Шын айтсам, қатты шаршадым. Оның үстіне, айта қоярдай жақсы жаңалығымыз да жоқ еді. Наоконың жағдайы мәз емес. Өткенде Кобэден анасы келіп кеткен. Сол кісі бар, Наоко мен дәрігер бар – бәріміз өзара ақылдаса келе, Наоконы біраз уақытқа қаладағы арнаулы ауруханалардың біріне жіберген дұрыс деген шешімге келдік. Қазір қарқынды ем алмаса болмайды. Ондағы ем нәтижесі ойдағыдай болып жатса, кейін мұнда қайта оралуға еш кедергі жоқ. Өзі мүмкін болса осында қала берсем дегендей қылады. Оның кеткені ма­ған да қиын. Әбден бауыр басып қалған адамды кәдімгідей іздеп, тағдырына алаңдайсың. Тек әңгіменің ашығы сол – оны мұнда қадағалап отыру күннен күнге қиындап барады.
Жап-жақсы болып жүреді де, аяқ астынан көтеріледі де кетеді. Ондай кезде оны бір сәт те көзден таса қалдыруға болмайды. Неше түрлі әрекетке баруы мүмкін. Құлағы шулап кеткенде мүлде тұйықталып, ешкіммен сөйлеспей қояды. Ауруханаға жатып емделмесе болмайды деп отырғаным сол. Қаласақ та, қаламасақ та, қазір басқа амал жоқ. Бұған дейін өзіңе ескерткенімдей, ең бастысы – төзім. Салымыз суға кетпей, күрмелген жіпті бір-бірден тарқатуға тиіспіз. Тоқтамай жұмыс істей берсек, үміт азайған жағдайда да жіптің бір ұшы көрінбей қоймайды. Айналаны қараңғы басып кетсе, қараңғыға көз үйренгенше қимылдамай, күткен жөн. Бұл хат сенің колыңа тигенше Наоко жататын ауруханасына барып та қалар. Мұның бәрін енді ғана хабарлап жатқаныма кешір. Жағдай солай болды. Шешім қандай боларын соңғы сәтке дейін білген жоқпыз. Бара жатқан ауруханасы жақсы. Онда білікті мамандар жетерлік. Аурухананың мекенжайын хаттың аяғында жазамын. Енді хатты сонда жаз. Маған оның хал-ахуалын жеткізіп тұрамыз деп уәде берген. Қандай да бір хабар болып жатса, өзіңе айтармын. Сүйінші жаңалық болады деп үміт қыламын. Мұның бәрі саған оңай соқпасын білем, бекем бол.
Наоко жоқ екен деп маған хат жазбай қойып жүрме. Сау бол. Дәл сол көктемдегідей ешқашан көп хат жазбаған шығармын. Наокоға аптасына бір хат жазсам, ара-тұра Рейкоға, кейде Мидориге де жазып бақтым. Ол хаттарды бірде дәрісханада жаз­сам, енді бірде үйдегі үстел басында, кей-кейде мейрамханадағы жұмыстан үзіліске шыққанда жазып жүрдім. Құдды осы хаттар арқылы парша-паршасы шыққан өмірімді жамап жүргендей едім. Өзіңмен тілдесе алмаған соң, сәуір мен мамыр мен үшін ең ауыр айлар болды, – деп жаздым Мидориге. Мұндай көктем болғанша, ақпанды үш қайтара көргенім әлдеқайда дұрыс еді. Енді мұны айттың не, айтпадың не?! Айтқандай, шашыңның жаңа үлгісі өзіңе жарасады екен. Қатырыпсың не болса да! Қазір итальян мейрамханасында істеп жүрмін. Жақында сондағы аспаздан спа­гетти пісіруді үйрендім. Өзім жасаған спагеттиден саған дәм татырсам деймін. Күн сайын университетке барып, аптасына екі-үш күн мейрамханада жұмыс істеп, Итомен кітаптар мен музыка турасында сөйлесіп, одан оқуға Борис Вианның кітабын алып, хат жазып, Шағаламен ойнап, спагетти пісіріп, баққа қарап, Наоконы ойлап мастурбация жасап, көп фильм көріп өмірім өтіп жатты. Мидори хабарласқанда маусымның ортасы еді.
Тіл қатыспағалы тұп-тура екі ай өтіпті. Дәріс аяқталған бойда қасыма келіп, иегін таянып үнсіз отырды да қойды. Терезенің сыртында жаңбыр жауып тұрған. Жаңбыр болғанда да, ешқандай жел жоқ, шелектеп тұрып жауатын жауын-шашынды маусымның жаңбыры. Студенттердің бәрі дәрісханадан әлдеқашан шығып кеткен. Мидори болса, сол қалпы қозғалмай отыр. Сосын джинсы курткасының қалтасынан « Мальборо » шығарып, сіріңкені маған берді. Сіріңке шағып, шылымын тұтаттым. Ол ернін үйірді де, түтінді менің бетіме қарай үрлеп жіберді. Бетіме қарап отырды да, оң қолын созды. Қолын алдым. Менен бұрын ол жеңілейіп қалғандай көрінді. Мидори темекінің күлін еденге түсірді де, орнынан атып тұрды. Жақын маңдағы біреуіне бара салмадық па?! Маған сол жер ұнайды. Метромен Нихонбашиге бардық. Таңертеңнен жаңбыр жауып тұрғасын ба, сауда орталығында адам аз екен. Сүреңсіз күннен іші пысқан сатушылар қолын қайда қоярын білмей отыр. Сауда орталығының төмен жағында орналасқан мейрамханаға түстік те, асқан ыждаһаттылықпен әйнектің астында тұрған тамақтарды таңдай бастадық. Ойлана келе екеуіміз де бұрыннан бар салқын түстік ассортимент алайық деп ұйғардық.
Оған күріш пен тұздалған қияр, қуырылған балық пен темпура және тауық еті қосылған терияки кіретін. Түс әлеті болса да, ғимаратта адам аяғы сирек. Мұның бәрі бала кезден қалған әсер болса керек. Әке-шешем мұндай жерге мені ертпейтін. Шешем дүкен аралағанды жақсы көретін. Дүкен аралаған маған мүлде ұнамайтын. Ата-анаң сені бағып-қағыпты деген мағынада айтып отырмын. Бұл жерде жалғыз өзің тоя тамақ ішкеннің несі қызық шынымен? Тамақтың дәмі өз алдына, ығы-жығы шулаған халық пен бұл жердегі тымырсық ауаны айтпаймысың. Сонда да не жыны бар екенін, осында тартады да тұрады. Маған хатыңда жазғансың, – деді Мидори жай ғана. Әйтпесе өзге нәрсе ойлауға шамам жоқ. Жартылай дөңгелек пішінді қораптарға салынған түскі асымызды түгін қалдырмай тауыстық та, жып-жылтыр жылмағай ыдысқа құйылған сұйық тамақты ішіп, шайға кірістік. Мидори темекі тұтатты. Тартып бола сала, бір сөз айтпастан орнынан тұрды да, қолшатырын алды. Шатырға шығамыз. Күн жауып тұрғасын шатырда ешкім жоқ екен. Хайуанаттар дүкені де, дүңгіршектер мен аттракциондар кассасы да – түгелі жабық. Қолшатырымызды көтеріп алып, суға малшынған ағаш аттар, бақтың сәкілері мен дүңгіршектер арасында жүріп келеміз.
Іштей Токионың қақ ортасында да осындай адам жүрмейтін жер болады екен-ау деп таң-тамаша болдым. Мидори телескопқа қарағым келеді дегесін, оған тиын салдым да, қолшатырын ұстап тұрдым. Шатырдың бір бұрышында балаларға арналған ойын автоматтары тұрған жабық алаңқай бар екен. Сонда барып тізе бүктік те, жаңбыр жауғанына қарап отырдық. Сол кезде қатты күйзелісте жүрдім. Басым істемей, әрі-сәрі күй кештім. Сен жоқта ұғынған бір нәрсем болса, маған сенсіз өмір жоқ екен. Қалқайып жүргенім сенің арқаң екен. Соны анық ұқтым. Бұл сөзіне шынымен айран-асыр болдым. Маған ыза болып кетті ғой, мені көргісі келмейді деп жүрдім. Қайдағы көргісі келмеген... Мен сені жақсы көремін демедім бе! Шынымен жақсы көрем. Ал шын жақсы көрген адамда айну деген болмайды. Осыны білемісің өзі? Сазайыңды берер ме еді, шіркін! Қаншама уақыттан соң кездескенде айтып отырған сөзін қарашы. Әлі сол қызыңды ойлап отырсың. Мен ыза болмай, кім ыза болады енді? Өзің ойлап қарашы. Одан кейін, екеуіміз біраз уақыт бөлек жүре тұрсақ, ненің не екені айқындала түседі деп ойладым.
Осы екі айда маған ол жігіттен гөрі сен жақын екенің белгілі бола түсті. Осының бәрі бекерден-бекер болып жатпаған шығар? Рас, ол жігіт маған әлі де ұнайды. Бірбеткейлігі, өзімшілдігі бар, жоқ демеймін. Бойында жақсы қасиеттер көп. Сосын, қалай болғанда да, ол – мен жақсы көрген бірінші адам. Ал сен мен үшін ерекше адамсың. Орның бөлек. Сенің қасыңда жаным жай табады. Саған сенем әрі сені жақсы көремін. Сенен айырылғым келмейді. Шынын айтсам, сенімен жүрем деп есім ауып қалды. Сол себепті де жігітіме барып бұл мәселені шешіп алғым келді. Барып шынымды айттым, ақыл сұрадым. Ол бірден сенімен кездеспе деді. Біржола, – деді Мидори. Сосын ерніне « Мальборо » қыстырды да, оны қолымен желден көлегейлеп тұрып тұтатты. Шартты райды білетін, тригонометрияны түсінетін, Марксті оқи алатын басың осыны неге қоры­та алмай қалды? Жоқ, бәрін әдейі істеймісің әлде? Мұны айтуға неге мәжбүрлейсің? Неге, неге дейді ғой. Өйткені оны емес, сені жақсы көрем. Енді түсінікті ме?
Бір әдемі жігітке ғашық болсам деуші едім, амал не, сені жақсы көріп қалсам. Бірдеңе айтайын десем, тамағыма тас тұрып қалғандай болды. Мидори темекісінің тұқылын шалшық суға тастай салды. Жылаймын қазір. Жақсы көретін адамың барын білем. Сол себепті де көп үміт арта алмаймын. Сен мені жоқ дегенде құшақтай алатын шығарсың енді? Екі ай қиналдым ғой. Қолшатырымызды ұстап алып ойын алаңының тасасына бардық. Бір-бірімізді құшақтаған бойда, ерін ерінге жабыса жөнелді. Шашы мен курткасының жағасынан жаңбыр иісі білінді. Қыздың жұп-жұмсақ, жып-жылы тәні. Киімшең тұрсақ та, омырауының оты кеудемді қарып барады. Мұндай денеге қолым тимегелі қай заман?! Сенен қайта айырылғым келмейді. Әттең, тұсау бар аяғымда... қимылдатпайды. Бас изедім. Осыдан бір жыл бұрын. Бірақ онда ештеңе болған жоқ. Шым-шытырық болып кетті. Бәрі ұзаққа созылған сайын ненің не екенін ұғынудан қалдық. Ол да, мен де. Бар білерім, адам баласында жауапкершілік сезімі деген қасиет болады. Мен сол жауапкершіліктен қашқым келмейді. Дәл қазір мені мазалап жүрген сол. Ол мені жақсы көре ме, көрмей ме, онда шаруам жоқ.
Айтқаныңның бәрін істеймін. Жынды мінезім барын білем, бірақ барынша адалмын. Қол-аяғым балғадай, жұмысты жапырып істеймін. Түр десе түрім бар, төсім де әдемі. Тамақ істеу қолымнан келеді. Одан қалса әкемнен қалған мұра бар дегендей. Менен артық не қазына керек саған? Сен алмасаң, өзге біреуге бұйырармын. Саған әл-әзір айтарым осы, кешір. Құшағымнан босап, маған күліп қарап тұр. Бірақ маған келгенде, басқаларға көз салма. Мені құшақтап тұрғанда өзгелерді ойлама. Түсінген шығарсың? Тек жанымды ауыртпасаң болды. Осы уақытқа дейін жанымды жалбыратқаным жетер. Енді маған тыныштық керек. Мидориді өзіме тартып, ернінен сүйдім. Дұрыстап құшақташы мені. Ештеңе ойламай, мені құшағыңа алғаныңды қалап тұрмын. Екі ай күттім ғой осы сәтті. Қолшатырды жерге қойдым да, Мидориді құшағыма алып қыстым. Құлағымызға көшедегі көліктердің дөңгелегінен шыққан дамылсыз шудан өзге ештеңе естілмеді. Тоқтаусыз жауған жауыннан оның джинсы курткасы мен менің сары нейлон желбегейім малмандай су болып, шашымыздан тамған тамшы бетімізді айғыздап жатыр. Қазір ешкім жоқ онда. Әйтпесе суық тигізіп алармыз. Біз көйлек-көншек сататын дүкеннен үлкендеу сүлгі сатып алдықта, кезек-кезек шашымызды сүрттік.
Сосын метроға отырып, Мёгаданиға бардық. Суға әуелі мен түстім. Мидори маған киімің кепкенше деп халат беріп қойды. Өзі үстіне тенниска мен юбка киіп алды. Асүйге кіріп кофе іштік. Басымды шайқадым. Қысқа етек кигенімді, темекі тартатынымды, тез мас боп қалатынымды немесе түрлі ыңғайсыз әңгімелер айтып, достарын сынайтынымды жек көретін. Сол себепті, бойымда саған ұнамайтындай нәрселер болып жатса айт, қолымнан келгенше түзетуге тырысамын. Бар күйінде болғаны дұрыс қой бәрі. Төсегіне жеткен бойда құшағымыз айқаса кетті. Жаңбырдың дыбысына құлақ тігіп, ұзақ-ұзақ сүйістік. Сосын құшақтасып жатып жер-дүниенің жаратылуынан бастап жұмыртқа пісірудің қыр-сырына дейін талқыладық. Неге ықылым заманнан бері өзгеріс жоқ? Қанша дегенмен, маймыл емес қой. Дене құрылысы өзгеруге бейім емес болар. Бәрін білетін шығар деп жүрсем. Сөйтті де, халаттың ішіне қолын сұғып жіберіп, қайқайып кеткен « балғамды » ұстап алды. Ұстаған бойы жүрегі аузына тығылып, « Уатанабе, мынауың қолақпандай ғой, кірмейді менікіне » деді. Кірмей қайда барады? Көруге бола ма өзін? Мидори көрпенің астына сүңгіп кетті де, оны ұстап көре бастады.
Біресе терісін тартқандай болса, енді бірде ұманы алақанына сап салмақтап көреді. Сосын көрпеден басын шығарып « Айтары жоқ, керемет! » деді. Өтірік айтып тұр екен деп ойлама » деп ойын нығарлап қойды тағы. Өзімді-өзің әрең ұстап отырмын. Қазір болмайды бірақ. Сенің орныңда болсам, істейтінімді істеп, сосын барып ойланар едім. Сені осы қасиетіңе бола жақсы көрем ғой. Бірақ ол жауап қатпады. Оның орнына менің үстіме жатты да, кеуде тұсымнан сүйіп, « сүңгімді » қолымен қозғай бастады. Бірден байқағаным, қимылы Наоконікіне мүлде ұқсамайды екен. Екеуінің де қолы мен қимылы соншалықты нәзік әрі епті болғанымен, әсері бөлек еді. Бірақ, дұрысы, тимеген. Бәрінің дәмін бірден татсам, қатты қозып, қиналып қалам сосын. Мидори айтқан уәжімді мақұлдағандай басын изеді де, көрпенің астында ішкиімін шешіп, оны « сүңгімнің » басына ілді. Жылаймын қазір әйтпесе, – деді Мидори. Сонша әбіржігенің не? Шығара бер, қысылма. Азар болса, жаңасын сатып әперерсің. Әлде менің қолымды жатырқап жатыр ма « батырың »? Мен белімді босаттым.
Мидори отыра қалып шыққан сұйықты « зерттеуге » кірісті. Шығар бәрін, – деді Мидори күліп. Сөйтті де ернімнен сүйіп алды. Кешке жақын ол дүкеннен оны-мұны сатып әкеліп, тамақ істеді. Асүйде көк бұршақ қосылған күріш пен темпура жеп, сыра іштік. Дүкеніміздегі әйелдерге арналған журналдардан оқып алғам. Жүкті әйелдерге арналған арнайы бетте аяғың ауыр кезде еркекті ұстап қалудың түрлі айла-шарғысы туралы жазылатын. Мың-сан түрі бар. Көргің келсе, көрсетейін. Мидоримен қош айтысып шыққаннан кейін электр пойызға отырып, бекетте сатып алған газетімді оқымақ болғам, тек онымнан ештеңе шықпады. Түсініксіз газеттің түсініксіз бетіне құр үңіліп отырып, айналамда болып жатқан оқиғаларды ойлаумен болдым. Айналамда тіршіліктің тамыры бүлк-бүлк соғып жатқандай көрінді. Кеуде кере дем алдым да, көзімді жұмдым. Бүгін істеген істеріме титтей де өкінген жоқпын. Осының бәрі қайта айналып келгендей болса, бәрін де дәл бүгінгідей қайталар едім. Дәл бүгінгідей Мидориді жаңбырдың астында құшақтап, үсті-басымыз малмандай су болып кеткенше шатырда тұрып, көрпенің астын­да қолымен істегенін қайта істетіп, рахатқа батар едім. Бұған ешқандай күдік-күмән болмаса керек-ті. Өйткені мен Мидориді сүйетінмін және оның қайтып келгеніне шексіз қуанышты едім.
Өзі айтпақшы, қаны бетіне теуіп тұрған ол маған толық сенді, бойының жылуын менің құшағыма салды. Сол себепті ол қасымда тұрғанда бәрі дұрыс боларына өз басым сенетінмін. Шынымды айтсам, мен бүгін алдымда тұрған оны шешіндіріп алып төсекке атып ұрып, жалаңаш тәнін бар салмағыммен жаншып тастауға әрең қалдым. Қайқиып тұрған « қылышымды » қолымен ұстап алғанда, оны тежеуге шамам жетпей қалғаны рас, бірақ. Себебі оны мен де қаладым, ол да қалап тұрды. Біз бір-бірімізді жақсы көріп қалдық. Ал оны тоқтатар күш бар ма? Иә, мен Мидориді жақсы көрем. Оны бұрыннан білетінмін. Тек мойындауға осы уақытқа дейін батылым жетпей жүрген. Мәселенің тағы бір жағы – мен мұның бәрін Наокоға ашып айта алмаймын. Мұндай жайтты жеткізу кімге болса да ауыр ғой, ал Наоконың дәл қазіргі жағдайында сезім сергелдеңін сөз ету – тіптен ақылға сыймайтын тірлік. Оның үстіне, Наоконы да жақсы көргенім өтірік емес. Әлі де жақсы көретінмін. Адам сияқты болмаса да, жақсы көрдім. Жан дүниемнің түкпірінде Наокоға арналған, басқа жанға ашылмайтын, жан баласының көзі түспеген, қолы тимеген кең жай бар еді.
Қолымнан бар келгені – осының бәрін жасырмай Рейкоға жеткізу болды. Үйге келген соң верандада шелектеп құйған жаңбырға қарап отырып, қағазға түсіретін ойларымды жинақтадым. Сосын үстеліме отырып, соның бәрін хатқа жаза бастадым. Мидори екеуіміздің арамыздағы қарым-қатынасты қысқаша жеткізген соң бүгін болған жайттарға да тоқталдым. Қай кезде де Наоконы жақсы көрдім, әлі де жақсы көрем. Тек Мидори екеуіміздің арамыздағы қатынастың қисыны бар. Онда мені келешекке қарай дедектетіп сүйрей жөнелер еңсерілмес күш бар. Наокоға деген сезімім – тымық күнгі су бетіндей тыныш, мөлдір махаббат, ал Мидориге сезетінім – мүлде басқа сезім. Ол өз бетімен тірлік кешіп жүрген сияқты, сөйте тұра мені тебірентіп, толқытып әкетеді. Қайтерімді білмеймін. Қысылып та барамын. Өз-өзіме ақталмақ емеспін, сөйте тұра барынша адал өмір сүрдім деп сенемін. Ешқашан жан баласына жалған айтпай, көп жыл жан баласына зиянымды тигізбейін деп жанталастым. Сонда да осы бір шырғалаңға түстім. Бұл қалай болғаны? Ұқтыра алмаймын. Қайтерімді де білмеймін. Айтыңызшы, Рейко? Сізден ғана ақыл сұрай аламын. Хатқа жедел пошта маркасын жапсырдым да, сол түннен қалдырмай жөнелттім.
Рейконың 17 маусымда жазғанхаты бес күннен кейін келді. Жақсы хабардан бастайын. Наоко біз күткеннен де жылдам оңалып келеді екен. Бір күні телефонмен сөйлескенбіз, сөзі анық. Тіпті жақын арада осында оралуы да ғажап емес. Саған келсек. Әр нәрсеге тым қатал қарайтын сияқтысың. Өзге біреуге ғашық болу деген керемет қой, ол адал сезім болса, ешкім де шырғалаңға түспейді. Өзіңе сен. Айтар ақылым жай ғана. Алдымен, әлгі Мидори сені баурап алса, оған ғашық болғаның да табиғи нәрсе. Бәрі өтсе өтер, өтпесе тағы көрерсің. Ғашық болу деген сол. Ғашық болған адам сол сезімге берілмей қоймайды. Ойым осы. Бұл шынайылықтың бір түрі ғана. Ал Мидоримен жатам ба, жатпайм ба десең – оны шешетін өздерің. Ештеңе дей алмаймын. Мидори екеуің сөйлесіп, екеуіңе де маңызды бір ұйғарымға келіңдер. Үшіншіден. Бұл жөнінде Наокоға тіс жарма. Айтпасаң болмайтындайға жетіп жатсаң, екеуіміз бірлесіп бір жақсы жоспарын жасайық. Әзірге үндеме. Өзіме қой. Төртіншіден, сен Наоко үшін қуат алар қайнарысың. Тіпті бойыңда оған деген құштарлық қалмаса да, ол үшін көп нәрсе істей аласың.
Сондықтан бәріне дәл бұлай қатал қара­ма. Бәріміз ( бәріміз дегенде есі дұрыстарды да, дұрыс еместерді де айтып отырмын ) – мінсіз емеспіз, мына дүние де мінсіз емес. Өмірді шотқа салып есептей алмайсың, жанымыздың қалтарыс-бұлтарыстарын сызғышпен өлшей алмайсың. Жөн бе айтып отырғаным? Маған салсаң, Мидориің тәп-тәуір қыз сияқты. Сенің хатыңнан-ақ сені несі баурап алғанын ұқтым. Сөйте тұра, Наоко да сені несімен баурағанын түсінемін. Мұның күнә көретін дәнеңесі жоқ. Мына шексіз дүниеде ондай-ондай болып тұрады. Тамылжыған тамаша бір күні қайыққа мініп көлде серуенге шығып, аспан неткен тамаша, көл неткен керемет деп ойлағанмен бірдей. Өз-өзіңді жей берме. Әр нәрсе болам десе болады, сондықтан жолына бөгет болма. Қанша тырыссақ та, кезі келгенде адамның жанын жараламай тұра алмаймыз. Өмір де­ген сол. Мінберге шығып алып уағыз оқып тұрғандай жазып отырғанымды білемін, әйтсе де сен солай өмір сүруді үйренуің керек. Сен тұтас өмірді өз салтыңа бағындырғың келеді. Өміріңді жындыханада өткізем демесең, сәл ашылып, өмірдің ағымына ілесіп кете бер. Мен бар болғаны әлсіз міскін әйелмін ғой, соның өзінде өмір неткен керемет болуы мүмкін деп ойлайтын сәттерім болады.
Ол рас! Маған сен! Сондықтан өз-өзіңді жегідей жемей, бақытты бол! Наоко екеуің бірге бола алмайтының өкінішті-ақ әрине. Ал, шынутайтында, оның каншалықты қайырлы-қайырсызын білмейміз ғой. Сондықтан да бақыттың кілті мен мұндаласа, ештеңеге қарайлама. Бастан өткесін айтам ғой, мұндай мүмкіндік әрі кетсе екі-үш рет беріледі адамға. Уысыңнан шығарып алсаң, өмір бойы өкініп өтесің сосын. Күн сайын өзім үшін гитара тартамын. Былай қарасаң – мағынасыз тірлік, әрине. Маған қара жаңбыры толастамайтын қара түндер де ұнамайды. Наоко үшеуіміз біздің бөлмеде жүзім жеп, гитарамен ән айтатын күн туар деп үміт етемін әлі. Көріскенше күн жақсы. Ишида Рейко 11 Наоко өлген соң Рейко маған « бұл сенің кінәң емес » деген мағынада бірнеше хат жазды. Жаңбырды тоқтату қаншалықты мүмкін емес болса, бұл да сондай жайт деп көңілімді аулап жатты. Бірақ мен оның ешқайсына да жауап жазбадым. Жауап жазғанда, не деймін оған? Ал жаздым делік, одан келіп-кетер не бар енді? Наоко енді бұл өмірде жоқ. Бір уыс күлге айналды да кетті.
Тамыздың аяғында Кобэдегі жерлеу рәсімі аяқталған соң Токиоға қайтып оралдым да, үй иесіне біраз уақыт болмайтынымды ескертіп, итальян мейрамханасындағы жұмысымнан шықтым. Біраз уақыт болмаймын. Алаңдама » деп Мидориге хат қалдырдым. Сосын үш күн бойы кинотеатрға кіріп алып, жаңа фильмдердің бәрін дерлік көріп шықтым. Содан соң рюкзагыма қажет заттарымды жинап салдым да, шотымда бар ақшаны түгел алып, Синзюку бекетінен бірінші кезіккен пойызға міндім де кеттім. Қайда барғаным, не істегенім – бірі де есте жоқ. Есімде калға­ны тек қайсыбір жерлердің елесі, иіс пен дыбыстар ғана. Не қылған жер, ненің иісі һәм не дыбыс екені тағы беймәлім. Қаладан қалаға пойыз, автобус, кейде жолай кезіккен жүк көлігіне мініп жүре бердім. Жолға ала шыққан төсек қабымды саябақ, вокзал, жағалаулар мен алаңқайлардағы бос орындарға жайып жіберіп, ұйықтай бердім. Полиция бөлімшесі мен молалардың маңына түнеп шыққан күндерім де болды. Өзіме қайда қонып шықсам да бәрібір еді. Біреудің жолына кесе-көлденең жатып алмасам болды, ұйқым қанғанша жата беретінмін. Ұзақ жүрістен әбден зорыққан тәнімді қапқа орап, арзан уискиді жұтып-жұтып алатынмын да, ұйқыны соғатынмын.
Қонақжай қалалардың тұрғындары тамақ пен шыбын-шіркейге қарсы қолданатын заттар әкеп берсе, қайсыбір қалаларда полиция шақыртып, саябақтан қуған жағдайлар да болды. Бірақ оған қыңған мен жоқ. Дұрыстап жатып, ұйқы қандырғаннан өзге мақсатым жоқ-тын. Ақшам таусылған күндері үш-төрт күн қара жұмыс істеп азын-аулақ нәпақа тауып жүрдім. Екі қолға бір күрек қай жерден де табылатын. Қолыма тиын-тебен түскен соң басым ауған жаққа қарай кете беремін. Небір тылсым аттары мен әпенді адамдары көп жер-дүние деген кең ғой, шіркін! Бірде Мидоридің даусын естігім кеп, оған қоңырау шалдым. Не қылмақ ойың бар? Үш апта болды ғой үн-түнсіз жатқаныңа. Қайдасың? Не істеп жатырсың өзің? Қазанның басында, бәлкім... Мидори телефонды тастай салды. Саяхаттап кете бардым. Ара-тұра арзан қонақүйлерге түсіп, жуынып-шайынып, қырынып алатынмын. Айнадан өз-өзімді көргенде шошып кеттім. Жүзі күнге әбден тотыққан, көзі шүңірейіп кеткен, тілім-тілім жағы суалып қалған адам қарап тұрар еді ондайда маған. Адам емес, құдды бір үңгірден шыққан диуана дерсің. Бірақ осы диуана мен едім. Теңіз жағалауының бір жақсысы, мұнда ұйқың келсе құмның үстіне жантая кетесің.
Жағалауда жатқан сал ағаштарды жағып, балықшылардан сатып алған балығымды қуырып жеп алам. Теңіз толқынына қарап отырып, Наоконы еске алып уискиімді ішемін. Енді оның бұл өмірде жоғына, қайтып келмейтініне мойынұсына алмадым. Ондайға сенгім келмеді. Табыттың қақпағына шеге қағылғанын өз көзіммен көрсем де, бақи әлемге бет түзегеніне көндіге алмадым. Бет-бейнесі көз алдымда көлбеңдеп тұрып алды. Оның алып-ұшқан көңілі, ыстық демі мен өзімнің бел босатқан кездегі қауқарсыз хәлім – бәрі-бәрі естен кетпейді. Құдды бір осыдан бес-ақ минут бұрын болған жәйт сияқты. Наоко дәл қасымда тұрғандай, қолымды созсам ұстап алардай бір күй. Бірақ ол жоқ. Оның тәнін бұл жалғаннан ендігәрі көре алмаймын. Ұйқысыз түндері еріксіз Наоконы ойлайтынмын. Қанша жер­дей ойламайын десем де, ойлайтынмын. Екеуіміз жайлы естеліктер кеудеме толып қалғандай, бірінен кейін бірі шыға береді, шыға береді. Ол естеліктерді тоқтатуға еш шамам болмады.
Сол бір жаңбырлы таңда сары плащ киіп алып, құсқора тазалап, жем тасып жүргені; туған күніне әкелген торт бүлініп қалғаны; сорғалаған көз жасы жейдемді сулап жібергені; қыстыгүні түйе жүнінен тоқылған пальтосын киіп жанымда жүргені; шаш қыстырғышын қайта-қайта түзей беретіні; тұп-тұнық көзін маған қадай, тесіле қарайтыны; көк халатын киіп алып, диванның үстінде тізесіне иегін таяп отыратыны көз алдымда айналып тұрып алды. Наоконың осы бір бейнесі менің ақыл-есімді шырмап, теңіздің соқпа толқыны іспетті менің тәнімді өзімен бірге беймәлім бір мекенге ала жөнелді. Ол мекен әруақтар мекені еді. Онда Наокомен сөйлесіп, тіпті оны құшағыма да алдым. Онда өлімді өмірдің аяқталғаны деп қарамайсың. Өмірдің бір бөлшегі іспетті ол да. Наоко ол жерде әруақ есебінде күн кешті. Ол маған « Қорықпа, бұл бар-жоғы ажал ғана. Алаңдайтын дәнеңе де жоқ » деді. Онда ешқандай қайғыны сезінбедім. Ажал ажал күйінде, Наоко Наоко есебінде қала берді. Тұрмын ғой көз алдыңда » деп ұяң кейіпте жымиды ол. Осы бір қылығынан жаным жай тапқандай болды. Бірер уақыттан кейін су қайтып, жағалауда жалғыз өзім калдым. Күш-қуатым таусылып, жүруге шамам жоқ-тын.
Жанымды жегідей жеген қайғыдан көзіме жас үйірілді. Өз-өзімнен отырып жылай беретін әдет таптым. Мұндай сәттерде көзімнен жас тоқтаусыз сорғалай беретін. Кизукидің өлімі маған бір нәрсені үйретті. Кейін ол шындықты өмірі ұмытпастай болдым: « Ажал дегеніміз – өмірге кереғар дүние емес, ол соның бір бөлшегі ». Бұл әбден рас дүние. Біз өз өміріміз арқылы ажалды әлдилейміз. Қаласақ та, қаламасақ та, біз мойынсұнуға тиіс ақиқаттың бірі осы. Наоконың өлімінен бір түйгенім, ешқандай да ақиқат жақыныңның орнын толтырмайды. Ешқандай шынайылық та, ешқандай мейірім мен ешқандай күш те қайғыңды жеңілдетпейді. Сол қайғыны көтеріп, содан ой қорытқаннан өзге амал жоқ. Бұл өмірден қанша жерден сабақ алдық десек те, қайта айналып соғатын қайғының алдында қашанда дәрменсізбіз. Түнде теңіздің арпалысын тыңдап, күндіз желге құлақ түріп күн кешіп, осы ойлардың бұғауынан бір сәтке де босай алмадым. Қапшығымды арқама асып ап, шашым құм-құм болып, уиски, су мен қатқан нанды талғажау етіп күнбатысты бетке алып жүре бердім. Жағалаудағы қираған кеменің тасасында, ұйықтайтын қабыма оранып алып жатқан желді кештердің бірінде бір жас балықшы таяп кеп, темекі ұсынды.
Сөйтіп, жылға жуық уақыттан соң қайта темекі тарттым. Неге жылап жатырсың деп сұрады. Неге екенін қайдам, ойланбастан шешемнен айырылдым дей салдым. Сол қайғыны көтере алмай ел кезіп кеттім дедім. Ол көңіл айтты да, үйіне барып бір шөлмек сакэ мен екі стақан алып келді. Жағалауда отырып, ұйытқыған желмен жарысып сакэ іштік. Балықшы жігіттің айтуынша, ол да он алты жасында шешесінен айырылған көрінеді. Сөйтіп жүріп өлді де қалды » деді. Оқта-текте бір үн шығарып қойғаным болмаса, оны селқос тыңдап, сакэмді іштім де отырдым. Бағзы замандағы бірдеңені айтып отырғандай көрінді. Бойымды ашу кернеп, балықшыны буындырып тастағым келіп кетті сол сәт. Мен Наокодан айырылдым. Оның әдемі тәні бұл өмірде жоқ енді! Шешеңді неменеге айтып отырсың? ». Бірақ ашуым тез қайтты. Көзімді жұмдым да, балықшының ұзақ-сонар әңгімесін құлықсыз тыңдап жата бердім. Сосын ол менен тамақ ішкен-ішпегенімді сұрады. Ол « осында күт » деді де жүгіре жөнелді. Оны айқайлап тоқтатпақ болып едім, артына бұрылып қарамаған күйі қараңғыға сіңді де жоқ болды. Сакэмді ішіп жата бердім.
Жағалауда отшашудан қалған қағаз қиындылары қопсып, жарқабақты екілене соққан толқынның даусы ғана естіліп тұр. Қайдан шыққанын кім білсін, қасыма құйрығын бұлғаңдатып тыриған бір ит келді. Оттың айналасынан жейтін ештеңе таппаған ол айналсоқтап жүрді де, жөніне кетті. Шамамен жарты сағат өткенде қолына екі қорап суши мен бір шөлмек сакэ ұстаған балықшы жетті. Рахмет айттым да, екі кісіге жететін қораптағы тамақты көзді ашып-жұмғанша жеп тауысып қойдым. Содан кейін қайта сакэ іштік. Ол ішіп болдым-ау дегенде мені үйіне қоналқыға шақырды. Ризалығымды білдіріп, бара алмаймын деп едім, ол орнынан тұрып, кетуге ыңғайланды. Сөйтті де, қалтасынан умаждалған бес мың йен шығарып, жейдемнің төс қалтасына салып, « мынаған дұрыстап тамақтан, өңің қашып кетіпті » деді. Рахмет айтып, ақшаны алғаннан өзге амалым қалмады. Ол кеткесін неге екенін қайдам, ойыма мектеп бітіретін жылы алғаш төсектес болған қыз оралды. Оған көрсеткен дөрекі қылықтарым есіме түскенде денем тітіркенгендей болды. Оның не ойлап, не сезінгеніне бас қатырып та жатпадым. Жанын қаншалықты жаралағаныма есеп те бермедім. Ол ол ма, қарап отырсам, осы уақытқа дейін оны бір рет те есіме алмаппын.
Табиғаты нәзік һәм сүйкімді қыз болатын. Оның бәрін қалыпты дүние санайтын жаста болғасын ба, ол кезде соған соншалықты мән де бермеппін. Көп ішіп қойдым білем, басым сынып ауырды. Айтқан өтірігім мен алған ақшама бола өзімнен-өзім қипақтадым. Бұлай қаңғыра бергеннің енді жөні жоқ. Қапшығым мен төсек қабымды жинап арқама салдым да, жақын жердегі теміржол бекетіне тартып отырдым. Кассадағы адамға Токиоға тезірек жетуім керегін түсіндірдім. Кестені бір шолып шыққан ол түнде бір пойыздан басқасына ауысып мініп, таң ата Осакаға жетіп, әрі қарай « Шинкансенмен » Токиоға жетіп барасың деді. Рахмет айтып, балықшы берген бес мың иенге Токиоға билет алдым. Пойызға отырғанда сатып алған газетіме қарасам, 1970 жылғы екінші қазан деп тұр екен. Дала безіп жүргеніме тура бір ай болыпты. Қалыпты өмірге қайтпай болмас енді. Бір ай бойғы сенделістен көңілім көтерілмеді, я қайғым да жеңілдеген жоқ. Токиоға сол баяғы сүлесоқ күйімде оралдым. Басқасы басқа, тіпті Мидориге телефон шалатындай жағдайда емес едім. Сонда оған не айтпақпын? Жоқ, бұлай болуы мүмкін емес.
Бірақ оны айтсам да, айтпасам да, ақиқаты сол – Наоко өлді, Мидори әлі тірі. Наоко аппақ күлге айналса, Мидори – жер басып жүрген тірі пенде. Сол сәтте өзімді құдай атқан адамдай жек көріп кеттім. Неше күн бойы үйден шықпай жатып алдым. Күні бойы тірілерді емес, өлгендерді ойладым да отырдым. Наокоға деп дайындап қойған бөлменің пердесі түсіріліп, жиһаздардың бетіне ақ мата жабылып, терезенің жақтауларын шаң басты. Күні бойы сол бөлмеде жүрдім де қойдым. Бір сәт Кизукиді де есіме алдым. Ақыры баратын жеріне барды. Бір ақиқаты сол – мен бұл жалған дүниеде оған қолымнан келгенінше көмектесіп бақтым. Онымен жаңа өмір бастамақ болғам. Болар іс болды, Кизуки. Енді саған аманат. Таңдағаны сен болдың. Өзінің жүрегінің түкпірі іспетті орман түнегінде асылып қалды. Кизуки, осыған дейін мені сен бір паршалап кетсең, Наоко жан дүниемді екінші мәрте дал-дұл етті. Кей-кейде өзімді мұражай қызметкері есебінде сезінемін. Бір де бір келушісі жоқ, үлкен, бос залда өзін-өзін тамашалап отырған бейбақ сияқтымын ». Токиоға оралған төртінші күні Рейкодан хат келді.
Жедел поштамен жіберілген хаттың ұзын-ырғасы: « Сенен хат-хабар ала алмай алаңдап отырмын. Хабарлас. Таңғы һәм кешкі сағат тоғызда телефонда күтем ». Кешкі тоғызда қоңырау шалдым. Телефонды бірден Рейконың өзі көтерді. Қалай қарайсың? Токиоға келмекшімісіз сонда? Сенімен асықпай отырып әңгімелесетін шаруалар бар еді. Осы жүргенім де жетер деймін. Сегіз жыл – аз уақыт емес. Енді мұнда қалсам – іріп-шіри бастайтын шығармын. Мен сөйлей алмай тұрып қалдым. Үнсіздікті Рейко бұзды: – Бүрсігүні « Шинкансэннен » 15.20-да түсемін. Күтіп аласың ғой? Түрімді ұмытып қалған жоқпысың өзі? Әлде Наоко өлген соң ұмыттың ба бізді? Менің жасымда гитара асынып жүрген әйел көп ұшыраса қоймайды. Шынымен, Рейконы бірден таптым. Ерлер киетін твид пенжек, ақ шалбар мен қызыл кроссовка киіпті. Қайсыбір жері тікірейіп тұрған сол баяғы қысқа шаш. Қолында – қоңыр түсті былғары шабадан, сол қолында – қара тысқабы бар гитара. Мені көргенде әжімді жүзі жылыұшырай жымиды. Мен де оған күле жауап қатып, қолынан шабаданын алдым. Әлде Токиода осылай жүрген сәнге айналған ба? Жол жүргенде жөндеп тамақ та іше алмайсың дегендей, – дедім мен.
Жолда жейтін бірдеңе ала қояйын десем, ешқайда тоқтамайды. Өлейін деп жатқан жылқы да жемейді ғой оны ана бәлені. Маған Готэнбадағы қорапқа салып беретін тамақтары ұнайтын. Ол қай замандағы тамақ қой?! Кичиёзиге бара жатқан жолда Рейко Мусашиноның табиғатына аң-таң қап қарады да отырды. Мұнда жападан-жалтыз топ ете түсіп, не істерімді білмей қалдым. Ол үнсіз қалды. Сосын: – « Жынды боп кетудің аз-ақ алдында отырмын » дегенім күшті айтылды ма? Мен жымидым да, оның қолынан ұстадым. Бәрі жақсы болады, – дедім. Наокосыз онда сыймаймын. Ұшып отырып саған жеткенім де сол. Сендер болмағанда, өмірімнің аяғына дейін сонда қаларым анық еді. Басымды изедім. Консерваторияда бірге оқыған құрбымның музыка мектебі бар сонда. Шақырып жүргеніне екі-үш жыл болды. Еркіндікке шыққанда Асахикавадан өзге барар жерім де жоқ екен қарап тұрсам. Жердің түбі ғой, қалай қуанасың оған?! Жаман дей алмас едім. Өзіндік ерекшелігі бар жер. Токиодан жақсы, оған күмәніңіз болмасын. Оның үстіне, жүгімді де жөнелтіп қойдым сонда, – деді ол. Сіз бірден кетіп бара жатпаған боларсыз онда? Токиода бірер күн аялдайтын боларсыз?
Сенікіне барсам, қарсы болмайсың ба? Көп мазаңды ала қоймаспын. Жататын жер табылады, еш алаңдамаңыз. Рейко саусағымен гитараның қақпағын тықылдатты. Сырт өмірді әбден жатырқап қалыппын. Көп нәрсені түсінбей жатқасын ба, мазам кетеді. Көмектесесің ғой маған, иә? Сенен басқа кімім бар мұнда?! Рейко маған қарады да, ернін жымырып күлді. Бірақ ештеңе айтпады. Әуелі Кичиёзиге, одан автобуспен үйге жеткенге дейін де мандытып әңгімелескен жоқпыз. Токиодағы өзгерген жерлер, Асахикава жайлы менің ойларым мен Рейконың консерваториядағы жылдары турасында бірдеңені ортаға салғанымыз болмаса, Наоко жайында жақ ашпадық. Рейконы кейінгі көргелі де он ай уақыт өтіпті. Қасында келе жатқанда өзімді біртүрлі жайлы сезіндім. Бұрыннан таныс күй. Мұндай сезімді Наоко екеуіміз Токио көшелерін аралап жүргенде сезінуші едім. Бұрын Наоко екеуімізге ортақ марқұм Кизуки болса, енді Рейко екеуімізге ортақ марқұм Наоко еді. Осыны ойлауым мұң екен, тілі байланып қалған адамдай болдым да қалдым. Рейко бірер уақыт өзі сөйлеп келе жатты да, мен үн қата қоймаған соң ол да үндемей қалды. Үндемеген қалпы үйге жеттік.
Тура бір жыл бұрын Наоконы іздеп Киотоға барған кездегідей ерте күздің мизамшуақ күні еді. Көк жүзінде аппақ, жұп-жұқа бұлттар жүзіп, аспан биіктеп сала берген. Желмен жеткен жұпар иіс, күн сәулесінің шашыраған шапағы, шөппен араласа өскен құйтақандай гүлдер мен түрлі дыбыстардың әлсіз жаңғырығы күз келгенінен хабар беріп тұрғандай. Жыл мезгілі ауысқан сайын өлгендермен арамыз да біртіндеп алшақтай беретін. Кизуки әлі де он жетіде болса, Наоко жиырма бір жасында мәңгі қала берді. Үйге артқы есіктен кіріп, бақ арқылы жүргендіктен, Рейко айналаға тамсана қараумен болды. Бөлмең де тап-таза. Үй иесі де риза. Қазір барып, ол кісімен амандасып келейін. Ол бақтың мына басында деп пе едің? Қажеті жоқ. Бейтаныс бір келіншек үй-жайына кіріп алып, даңғырлатып гитара тартса, не ойлайды ол сосын?! Сондай түсінбестік болмас үшін алдынан өткен дұрыс. Қолыма шоколадымды алып, жетіп бара қояйын қазір. Сенің Киотодан келген нағашы апайың болып танысамын, өтірігімді шығарып жүрме тегінде. Жас айырмамыз да соған сұранып тұр. Шүбәсіз сенеді, көр де тұр. Ол шабаданынан шоколад қорабын алды да, оны қолына ұстаған күйі шығып кетті.
Мен верандада шайымды ішіп, мысықпен ойнап отыра бердім. Рейко шамамен жиырма минуттан кейін қайтып оралды да, шабаданынан « саған әкелген сыйлық » деп печенье салынған қалбыр ұстатты. Сосын менің гитарамды көріп қалды да, күйін келтіріп, Антонио Карлос Жобимның Desafinado-сын тартты. Рейконың шертісін тыңдамағалы біраз болып еді, жаным жайланып сала берді. Біраз тыңқылдата тұрайын деп алғам. Сосын саған тегін сабақ берем, – деді гитараны орнына қойып, пенжегін шешіп жатып. Сосын веранданың тіреуіне сүйеніп тұрып темекі тұтатты. Үстінде шолақ жең, жолақты көйлегі бар еді. Көйлектің суреті де, жолағы да келісті еді шынымен. Әсіресе шипажайға алғаш келген кезде дене бітіміміз бірдей болатын. Кейін ол аздап толды. Десе де, көйлек, шалбар, аяқкиім, тіпті қалпағымызға дейін бір-бірімізге келе беретін. Келмейтін бір нәрсе болса, төстартқыш еді. Менің төсім жоқ десе де болады. Киім айырбастап кие беретінбіз. Екеуімізде « менікі », « сенікі » деген болмайтын. Мына әңгімеден кейін еріксіз Рейконың дене бітіміне көз жүгірттім. Айтса айтқандай, бой-бітімі Наокоға келеді екен. Рейконы ұзын көрсететін – жіңішке біткен аяқ-қолы.
Әйтпесе Наокомен шамалас Рейко шынымен шымыр болатын. Оның киімдерін киіп отырғаным саған ұнамайтын болар? Ал сіздің орныңыз тіптен бөлек. Оны мен үстелдің үстіндегі қойын дәптерден тауып алдым. Бары сол. Ал таңғалмай көрші осыған. Өлімге бас тіккен адам киімін ойлай ма? Киімнен маңызды ештеңе болмағаны ма сонда? Менің ойымша, оның айтатын дүниелерінің бәрі ішінде кетті. Рейко темекісін тұтатып, қалың ойға беріліп кетті. Десе де, Осакадағы дәрігерлер Наоко толық жазылуы үшін басталған қарқынды ем-шараларды тоқтатпай, жалғастыра берген дұрыс деп тапты. Ол турасында өзіңе жазған болатынмын. Шамамен тамыздың ондары болса керек. Айтуынша, Наоко шипажайда қалған заттарын реттестіріп, менімен сөйлескісі келеді екен. Келе берсін дедім. Оны өзім де бір көрсем, жақсылап әңгімелессем деп жүргенім өтірік емес қой енді. Олар шипажайға 25-і күні таксимен келді. Үшеуіміз әңгімелесе жүріп Наоконың заттарын реттестірдік. Күн кешкіре бастағанда Наоко анасына « сіз қайта беріңіз, қалғанын өзіміз істейміз » деп, такси шақыртты. Анасы да, мен де ол кезде Наоконың бойынан өрескел ештеңе байқай қоймағасын, ол кісі таксимен қалаға кетіп қалды. Наоконың көңілі көтеріңкі көрінді қайта.
Әйтпесе, шыны керек, қабағы салыңқы, көңіл хошы жоқ болса, қалай болар екен деп уайымдағам алдында. Бөтен ауруханадағы қарқынды ем-шаралар мен бітіп болмайтын сараптамалар науқасты қалай шаршататынын білем ғой. Бірақ оны бір көргеннен-ақ алаң көңілім орнына түсті. Бұрынғыдай емес, реңі кіріп, күліп, әзілдеп, көңілді жүр. Шаштаразға шашын қидыртқан екен, соны көрсетіп біраз мақтанды. Осының бәрін көріп тұрған мен, шешесі кетсе кете берсін, уайымдайтын ештеңе де жоқ сияқты деп ойладым іштей. Наоко да осы жолы дәрігерлердің айтқанын орындап, толық жазылып шыққанша жатам деді. Мен де оның ойын құптап, кәдімгідей қуанып қалдым. Біраз серуен құрып, ертеңгі күніміз жайлы ой бөлістік. Наоко екеуіміз осы шипажайдан шығып, бірге тұрсақ дегендей қылды. Екеуің ғана? Бар айтқаны сол. Содан кейін қайда тұратынымыз, не істейтініміз жайында айтып кетті. Сосын құстарға бардық. Тоңазытқыштан сыра шығардым. Рейко қайтадан темекі тұтатты. Алдына жайғасып алған мысық пырылдап ұйықтады да жатты. Күліп-ойнап, емен-жарқын жүргені де сол. Қайда бара жатқанын жақсы білді.
Біз оның бөлмедегі заттарын реттестіріп болған соң, керек емес деген нәрселерді ауладағы темір бөшкеге салып жағып жібердік. Арасында, негізінен, оның күнделіктері мен хаттары болған. Сенің хаттарың да бар екен. Таң-тамаша қалып, « мұны неге жағып жатырсың? » дедім. Сенен келген хаттарды аялап, қайта-қайта оқып жүргенін өз көзіммен көрдім ғой қанша дегенмен. Бір жағынан, мұнысы да дұрыс шығар дедім де үндемедім. Несі бар, ойы дұрыс, ауруынан құлан-таза айығып, бақытты болып кетсе екен дейсің ғой енді. Сол күні ол сондай сүйкімді-ақ болып жүрді. Оны өз көзіңмен көрсең етті! Сосын әдеттегідей асханадан кешкі ас ішіп ап, суға түстік. Сақтап жүрген бір жақсы шарабым бар еді, соны ішіп, ән айттым. Сол баяғы Beatles, сол « Норвег орманы », Michelle... Наоконың сүйікті әндері. Несін айтасың, бір уақ көңіл көтеріп, рахаттанып қалдық бір. Ән айтып болғасын жарықты сөндіріп, жатып қалдық. Жып-жылы түн. Терезе айқара ашық тұрса да, лүп еткен жел жоқ. Айнала – көзге түртсе көргісіз қараңғы. Шегірткелердің даусынан өзге дыбыс жоқ.
Бөлменің ішін шөптің иісі алып кетті. Кенет Наоко сенімен қалай жатқанын айта бастады. Айтқанда да, төсектегі арпалысты бүге-шігесіне дейін, тәптіштеп тұрып айтты. Оны қалай шешіндіріп, қайтіп сылап-сипағаныңды, тұңғиығы суланып сала бергені, сенің бойлағаның – бәрі-бәрін түк қалдырмай айт­ты. Мен « мұның бәрін неге айтып жатырсың? » деймін ғой. Олай дейтінім, Наоко бұрын өзінің төсек қатынасы жайлы мүлде жақ ашпайтын. Рас, бұған дейін арамызда секс жайлы әңгіме болмады емес, болды. Бірақ дәл осылай ашықтан-ашық бәрін жайып салғаны алғаш. Ол бұрын мұндайды айтуға ұялатын. Қаламасаң, тоқтатайын » деді. Айта бер айтқың келген нәрсені, – дедім. Содан әңгімелей бастады: « Ол кіргізген кезде қатты ауырсындым. Қанша айтқанмен, бірінші рет қой мұндайды көруім. Төмен жағым суланып тұрғасын ба, кіруін оңай кірді. Бірақ бұлай ауырады деп кім ойлаған?! Көз алдым тұманытып кеткендей болды. Толық кіргені осы болар деп ойлағанымша болған жоқ, ол аяғымды көтерді де сұғына түсті. Сол сол-ақ екен, денем мұздап қоя берді. Құдды төбемнен біреу тастай су құя салғандай. Аяқ-қолымнан жан кетіп, қалтырап кеттім.
Не болып жатқанын түсіне алмадым. Өстіп жатып өліп кететін шығармын деп ойладым. Енді не болса да маған бәрібір еді. Ол менің ауырсынғанымды түсіне қойды да, қимылын тоқтатып, тек аспабын суырмаған күйі шашымнан, мойным мен төсімнен аймалап сүйе бастады. Сүйгенде де ұзақ сүйді. Денеме бірте-бірте қайта жылу оралды. Ол ақырындап қайта қимылдай бастады. Бұл жолғысы енді керемет еді. Оны айтып жеткізе алмаймын, Рейко. Ақыл-есім шығып кетті! Сол сәтте оның құшағында осылай мәңгі қала берер ме едім деп ойладым... » « Саған бұл ұнаса, Уатанабеге қосылып, осы қызықты күнде көруіңе болады ғой енді » дедім. Ол болса « Жоқ, Рейко, ішім сезеді, бұлай енді ешқашан болмайды. Бұл менің өмірімде кездейсоқ болып қалған жалқы сәт, ол қайталанбайды. Оған дейін де, одан кейін де мұндай сезімді бастан кешкен емеспін. Ең қызығы, соны іздемеймін де » деді. Мен мұндай мәселе жас келіншектердің бәрінде болатынын, уақыт өте келе өз-өзінен шешілетінін түсіндіріп бақтым. Өз басым тұрмысқа шыққан алғашқы кезде мұндай қиындықты көрудей-ақ көргем. Бұдан былай мен ешкімді өзіме бойлатқым келмейді, бары сол.
Біреу мені қорлағанын қаламаймын ». Сырамды төңкере іштім де, Рейко екінші темекісін тартып болды. Оның алдында жатқан мысық керілді де, бір қырына аунап түсіп, қайта көзін жұмды. Рейко біраз уақыт мең-зең күйде отырды да, үшінші темекісін тұтатты. Сендей әдемі қызға ер адамның құшағы керек, бақытты боласың әлі » деп жұбаттым. Түн қапырық еді. Наоконың үсті тер мен көз жасынан суланып кетті әбден. Сүлгі әкеп, оның беті мен денесін сүрттім. Ішкиіміне дейін су болып кетіпті, оны да шешіп алдым... « Апырай-ә, мұнысы қалай? » деп отырған боларсың ішіңнен. Ол маған туған сіңлімдей болып кеткен ғой енді. Ауа онсыз да қапырық деп құшақтағым келмейтінін білдіріп едім, ол « соңғы рет болсын, осыдан кейін сұрамаймын » деді. Денеміз жабысқақ болып тұрғасын, оны әуелі орамалға орап, сыртынан құшақтадым. Ол өз-өзіне келгеннен кейін терін сүртіп, үстіне түн көйлегін кигіздім де, төсегіне жатқыздым. Наоко бірден ұйықтап қалды. Я болмаса жорта ұйықтап қалды. Қайткенде де, сол күні ол туғалы қиындық көрмей өскен он үш-он төрттегі бойжеткен қыздарша балбырады да жатты.
Оны көрген менің де көңілім байыз тауып, еш алаңсыз жатып қалдым. Таңғы алтыда көзімді ашқанда, Наоко үшты-күйлі жоқ боп шықты. Түнгі көйлегін шешіп тастап киініп, әдетте менің жастығымның астында жататын қолшамды алып тайып тұрыпты. Қолшамды алса, ол түн қараңғысында кеткен деген сөз. Ештеңе қалдырмап па деп үстеліне қарасам, « Киімімнің бәрін Рейкоға беріңдер » деген бір ауыз тілхат жатыр. Дереу бәрін оятып ап, тарап-тарапқа бөлініп іздеуге шықтық. Не керек шипажайдың айналасын, жақын маңдағы бұта-жыңғылдың бәрін сүзіп шықтық. Қысқасын айтқанда, оны тапқанша бес сағат уақытымыз кетті. Ең ақыры арқан жібіне дейін ала барыпты. Рейко күрсінді де, мысықтың басынан сипады. Су қайнатып, шай шығардым да, верандаға қайта оралдым. Кеш түсе бастаған шақ еді: күн сәулесі мейлінше азайып, ағаштардың көлеңкесі мейлінше ұзарып, аяғымыздың астына дейін жетіп тұр. Шай ұрттап отырып, сары түсті керрия мен қызғылт азалия ұзын, жасыл нандиналармен біте қайнасып кеткен бақ қалай болса солай өсіп кеткендей көрінді. Күдік-күмән туғызатын не бар ол жерде?! Артына жазып қалдырған хат бар ма, бар. Өзіне-өзі қол жұмсағаны көзге көрініп тұр.
Жан күйзелісіне ұшыраған науқастарға тән әрекет екенін сақшылар айтпаса да түсінді. Менен сұрақ-жауапты да хаттама толтыру үшін ғана алды. Полиция кете салысымен, саған жеделхат жөнелттім. Наоко өлгенін жария қылғысы келмегенін сонда түсіндім. Абзалы, онда бармағаным дұрыс еді. Жан дүниемнің астан-кестеңі шықты. Қайтқан бойда ел кезіп кеткенім сол. Қарным аша бастаған сияқты. Не жегіңіз келеді? Көз алдыма еті мен жасыл бұршағы, кеспесі мен тофу араласқан су­кияки келе береді. Үй иесінен сұрап көреміз қазір. Рейко үй иесі тұратын үлкен үйге жылдам басып шығып кетті де, көп өтпей үлкендеу кәстрөл алып жетті. Қожайын ыдысқа қоса, газбен жанатын пешті де көтертіп жіберіпті. Жақын маңдағы дүкеннен сиыр еті, жұмыртқа, көкөніс пен тофу сияқты тамаққа қажет заттарды алған соң, арақ-шарап сататын бөлімнен тәуір ақ шарап таңдап алдым. Кассаның жанында әмиянымды шығарып жатқан мені Рейко тоқтатып қойып, ақшасын өзім төлеймін деп қоймады. Шипажайдан бос кетпейтін шығармын енді. Рейко күрішті жуып, оны пісіретін ыдысқа салғанша, мен верандада пештің шлангасын жалғадым. Тамақты бірыңғайлап болдық-ау дегенде Рейко гитарасын қолына алып, ақырын Бахты тарта бастады.
Қиын тұстарында қимылын баяулатып, біресе екпіндете тартып, әр дыбысты барынша мұқият тыңдап отыр. Рейко гитара тартып отырғанда жаңа көйлекке қызыға қараған он жетідегі қызға ұқсап кетті. Ондайда екі көзі жайнап, ерні жымырылып кететін. Гитара тартып болған арқасын бағанаға тіреді де, аспанға қарап ойланып қалды. Олар Токиода емес пе еді?! Оларға бармаймын. Ол жайында бұрын да айтқанмын өзіңе. Енді кездесудің еш реті жоқ. Олар жаңа өмір бастаған адамдар. Оларды көрсем – ертең өзім қиналып қаламын. Сондықтан бір-бірімізді көрмеген, білмеген дұрыс. Ол « Сэвен Старздың » босап қалған қорабын мыжып-мыжып тастай салды да, сөмкесінен жаңасын шығарды. Жылтырақ орамасын жыртып, темекі суырды. Бірақ тұтатқан жоқ. Ішімдегі бар дүние әлдеқашан өліп калған. Осы күні жадымның айтқанымен ғана жүрген адаммын. Ол жұрнақ па, жоқ жад па, онда шатағым жоқ. Сосын бұл жерге қатысы болмаса да айтайын дегенім, Наоконың киімін киіп жүргеніңізге мен шын ризамын. Рейко күліп, темекісін тұтатты. Қызарып кеттім. Бұл уақытта күріш те пісіп, дайын болып қалған еді. Кәстрөлге май құйып, сукиякиге қажет заттарды салдым.
Қолымыздағы таяқшамызбен сукияки жегенде сөйлеуге шамамыз болмады. Сукиякиге қосымша күріш жеп, ара-арасында сыра ішіп отырмыз. Еттің иісін сезе қойған Шағала қасымызға кеп, сыбағасын алды. Тамақты тойғанша жеп алған соң арқамызды бағанаға тіреп, аспандағы айға қарадық. Шашым киіз боп қалды әйтпесе. Көшенің төменгі жағында бір монша бар. Жағдай айқындалып, ненің не екені анықталғанша, оны­мен жатпауға өзіме серт бердім. Басымды шайқадым. Сен Наоко өлмей тұрып таңдап қоймап па едің?! Наоко бар-жоғының оған еш қатысы жоқ. Мидориден кете алмаймын дедің. Сен Мидориді таңдасаң, Наоко өлімді таңдады. Бала емес, ересек адамсың. Таңдағаныңа жауап беруді үйренуің керек. Өйтпесең, бәрін күл-талқан етесің әлі. Жеме-жемге келгенде, теріс айналып кеттім. Бұған біреуді кінәлап тұрғам жоқ. Бар бәле мына өзімде. Одан теріс айналсам да, айналмасам да, болар іс болар еді. Наоконың таңдағаны сол болып тұрса, оған не шара?! Айтпағым, өзімді кешіре алмаймын. Сіз маған сезім сергелдеңі табиғи дүние деп түсіндіргендей болдыңыз. Тек айтып отырмын ғой, Наоко екеуміздің арамыздағы жағдай жай нәрсе емес.
Екеуіміз өмір мен өлімнің шегінде жүрген уақытта кездестік. Ал бұдан сабақ аламын десең, онда жөн басқа. Бірақ бұлай болды екен деп, Мидориді бақытсыз қылуға еш қақың жоқ! Сенің дертің – сенің дертің, оны бұл араға енді араластырма. Жанын жаралай берсең, арты жақсы болмайды. Қанша жерден ауыр болса да, өз-өзіңді қолыңа ал. Ес жиып, ересек болатын уақытың келді. Ана қараң қалғыр шипажайдан қашып, табыт сияқты аузы-мұрны жоқ пойызбен селкілдеп келгендегі мақсатым – осыны айту еді. Сол жерлеу рәсімі күйретіп кетті жан дүниемді. Бұлай кете салуға болмайды бұл өмірден. Рейко қолын созып, басымнан сипады. Сен де, мен де. Моншаға өзен жағалап бес минуттай жүріп бардық. Суға түсіп, жеңілейіп алған соң үйге келіп, верандада шарап іштік. Жаназасы тым сүреңсіз бол­ды деген жоқсың ба?! Мен әкелген бокалға Рейко ернеуіне дейін толтыра шарап құйды да, оны бақта жанып тұрған шамның қасына апарып қойды. Сосын веранданың бағанасына сүйеніп отырып, қолына гитарасын алып, темекі тартты. Неғұрлым үлкен болса, тіптен жақсы. Асүйде тұрған сіріңкені алып келдім де, қасына отырдым.
Мен білетін әндерімді бірінен кейін бірін айта берем. Ол бірінші Генри Манчинидің Dear Heart әнін баптап, жеріне жеткізіп айтып шықты. Алдыңғы жылы Крисмас мейрамына орай сыйлағанмын. Ол осы әнді сүйіп тыңдайтын. Еске алу сүреңсіз өтіп жатпаған сияқты байқаймын. Солай ма, Уатанабе? Ол енді Beatles әндерін орындауға көшті. Әуелі « Норвег орманы » мен Yesterday, сосын Michelle мен Something, артынша Here Comes The Sun мен Fool On The Hill кетті. Мен қатар-қатар жеті шырпы қойдым. Рейконың « жігіттер » деп тұрғаны Жон Леннон, Пол Маккартни мен Жорж Харрисон еді, әлбетте. Сәл үзілістен кейін темекісін өшіріп, гитарасын қайта қолға алды. Бұл жолы Penny Lane, Blackbird, Julia, When I ’ m 64, Nowhere Man, And I Love Her және Hey, Jude әндерін айтты. Ол күрсініп: – Сен бірдеңе айтсаң қайтеді? Онда тұрған не бар? Өз гитарамды әкелдім де, әйтіп-бүйтіп Up On The Roof-ті ай­тып шықтым. Темекісін тартып, шарабын ұрттап қойып демалып отырған Рейко әнді айтып болғанымда қол соқты.
Ол енді Равелдің « Ханшайымның өліміне арналған паванысы » мен Дебюссидің « Ай сәулесі » шығармасын нәшіне келтіре орындап шықты. Ендігі кезек Бакараханың шығармаларына тиді де, Рейко Close to You, Raindrops Keep Falling on my Head, Walk on By, Wedding Bell Blues әуендерін сорғалатты. Ол шарабынан ұрттап қойды да, темекісін аузына қыстырған күйі босса-нованың он шақты түрін құйқылжытып, Рожерс пен Харт, Гершвин, Боб Дилан, Рэй Чарльз, Кэрол Кинг, Beach Boys, Стиви Уандер, Кью Сакамотоның « Сукияки әні », Blue Velvet, Green Fields-ті бірінен кейін бірін тоқтамай әуелете берді. Ара-арасында көзін жұмып алып, басын изеп, қоңыр дауыспен ыңылдап қояды. Шарап таусылғасын, уискиге көштік. Шамның қасында тұрған бокалдағы шарапты төгіп тастап, оған уиски құйдым. Қырық тоғызыншы болып Eleanor Rigby кетсе, елуіншінің орнына Рейко « Норвег орманын » қайталады. Сосын қолына дамыл берейін деп гитараны қойып уиски ішті. Қаншама дүние тартып тастадыңыз! Басымды изедім. Бахты тартып болған сәтте: – Уатанабе, менімен айналысқың келмей ме? Үйге кірдік те, перделерді жауып, бір-бірімізге ұмтылдық.
Бұл қылығымыз біртүрлі қалыпты дүниедей көрінді. Әуелі оның көйлегі мен шалбарын шештім де, артынша лыпасын да сыпырып тастадым. Денесін түк қалдырмай сүйе бастадым. Әжім кездескен тұстарға тілімді тигізіп, жас қыздардың төсіндей кішкентай омырауынан ұстап, үрпін ақырын тістеледім. Кіндіктен төмен жылжыған қолым күнтимесіне жеткенде, саусағымды тұңғиығына шым батырып, әрі-бері қозғай бастадым. Мұндайды ұмытқалы қай заман?! Жатақханада тұратын жігітіне келіп, жігіті шешіндіріп тастаған он жетідегі қыздаймын құдды. Саусағымды « әжімінің » ішіне сұғындыра кіргізіп, Рейконың мойны мен сырғалығынан сүйіп, омырауының ұшын саусақтарыммен қысып-қысып қойдым. Алқынғаны күшейіп, тамағы ғыр-ғыр ете бастағанда, оның ұзын әрі түп-түзу аяғын ашып, « сүңгімді » ақырындап тереңіне батыра бердім. Арқасынан сипап жатып белімді бірер мәрте қимылдатқаным сол еді, шауһатым бойдан шықты да кетті. Өзімді-өзім тоқтату мүмкін болмай қалды. Оны қапсыра құшақтаған сайын қаймақ ақтарыла берді. Әлде қыздармен жатқанда соны ойлап жатасың ба? Өзіңді еркін ұста. Не ұнаса, соны істе. Ұнады ма өзі? Еркімді билей алмай қалғаным да сол. Бәрі тамаша. Менің де жаным рахаттанып қалды. Сүю керек сізге.
Күш-қуатым бойыма жиылды-ау деген сәтте, қақшиып тұрған « аспап » үйренген « тұңғиығына » қайта күмп берді. Рейко ауа жетпей шапшыған балықтай астымда алқынды да жатты. Мен оны қапсыра құшақтап ап, баяу қимылдай бердім. Өстіп жатып оны-мұны айттық. Беліңді ұрғашының беліне байлап ап әңгіме айтқанның кереметін кім көрген?! Менің әңгімеме селк-селк етіп күлгенде тербелісі « аспабымды » қытықтап қоятынын қайтерсің. Біз құшағымыз айырылмай ұзақ жаттық. Теңіз бетіндей тербетілген құмарлық майданы қойсын ба, барымды ақтарып, үстіне құлай кеттім. Біз сол түні бас-аяғы төрт рет қосылдық. Әр « майданның » соңында денесі дір-дір еткен Рейко көзі жұмулы, жалын ата бір күрсініп қоятын. Оны ешкім де айта алмайды. Ұшақпен тез әрі оңай жетесің дегеніме Рейко көнбеді. Пойызбен барғысы келді. Ұшақпен ұшуға түк құлқым жоқ, – деді. Мен онымен Уэно бекетіне дейін бірге бардым. Оның қолында – гитара, менің қолымда – шабадан. Пойыз келгенше платформада отырдық. Рейко сол твид пенжек пен сол ақ шалбарды киіпті. Мен артыңыздан кейінірек барамын. Басымды изедім. Өкініштісі, Наоко бәрін жағып жіберді. Не деген хаттар еді!
Оны жақсаң да, жақпасаң да, жүректе бар нәрсе өшпейді. Сол себепті, сен маған жазып тұр. Сенің хаттарыңды оқысам, өзіңді қасымда жүргендей сезінемін. Алаңдайтын дәнеңе де жоқ. Мен білсем басқа-басқа, дәл сіз сияқты адам жерде қалмайды. Әлде қиялым ба? Рейко да езу тартты. Бірақ қайда жүрсем де, Наоко екеуіңді еш уақытта ұмытпаймын. Мен оны құшақтап сүйдім. Рейко маған қарап жылап тұр. Жолаушылардың қайсыбірі екеуімізге қарап қапты. Бірақ оған мән беріп жатқан біз жоқ. Әлі тіріміз, алдағы өмірді ойлауымыз керек. Енді айтатын ештеңе жоқ. Бақытты бол, айтарым сол. Наоко үшеуіміз үшін бақытты бол. Қол алыстықта, қош айтыстық. Мидориге телефон шалдым. Өзіңе ғана айтуға тиіс дүние. Маған бұл өмірде сенен өзге ешкім керек емес. Сенімен кездесіп, көзбе-көз сөйлескім келеді. Сенімен бірге бәрін басынан бастағым келеді. Мидори ештеңе айтпай үнсіз тұрып алды. Тоғанға сіркіреп жауып тұрып алатын жаңбырлы күндер болады ғой, тура сондағыдай ұзақ үнсіздік. Маңдайымды телефон будкасының әйнегіне сүйеп алдым да тұрдым, қайтемін басқа? Біраз уақыт өткен соң Мидори тіл қатты: – Қайдасың қазір?
Шынымен, қайдамын өзі? Телефон тұтқасын қолыма ұстаған күйі жан-жағыма қарадым. Қайдамын өзі? Ұқсам бұйырмасын. Бұл қай жер сонда? Көз алдымда мың-сан бейне беймәлім бағытқа асығып бара жатыр. Беймәлім жердің қақ ортасында қалған мен Мидориге телефон шала бердім, шала бердім.
