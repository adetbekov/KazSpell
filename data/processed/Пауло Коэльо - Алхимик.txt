Мен алхимияны зерттеуге өмірімнің он бір жылын арнадым. Кез келген металды алтынға айналдыру немесе Мәңгіліктің Сиқырлы Сусынын табу мүмкіндігі дуагерлік жолда алғашқы қадам жасайтын әрбір адамға тартымды жағдаят емес пе? Бір мойындайтыным – мен Құдайдың барлығын түйсініп сезінгенімше бір кезде бар дүниенің аяқталатындығы жөніндегі ойдың өзі одағай көрінгендіктен менің қиялымды әсіресе әлгі айтылған Сиқырлы Сусын жаулап алды. Біздің жер бетіндегі тіршілігімізді көптеген жылдарға соза алатын әлдебір сұйықтықты жасау мүмкіндігі барын біліп алған мен өзімді тұтастай оны әзірлеуге бағыштауға бел будым. Бұл жетпісінші жылдардың басында, оккульттік ғылымдар жайлы терең зерттеулер дүниеге келе қоймаған кезде, кейін орын алған өрелі өзгерістер қарсаңында болған еді. Осы кітап қаһармандарының бірі сияқты мен де бар шамалы жиған-тергенімді алхимия жайлы шет елдерде жарық көрген кітаптарды сатып алуға, бар уақытымды олардың күрделі бейнелілік ( символикалық ) тілін үйренуге жұмсадым. Маған Рио-де-Жанейрода Ұлы Туындымен байыпты түрде айналысып жүрген біраз ғалымдарды табудың сәті түсті, бірақ, олар менімен кездесуден тайсақтады.
Мен өздерін алхимиктер деп дәріптейтін, тиісті зертханалары бар, әрі әркімге өз өнерлерін жайып салуға әзір тұратын қауыммен ( ол үшін, әрине, керемет көп қаржы төледім ) де таныстым, ал олар іс жүзінде өздерін білгірміз деп санайтын салада дәнеңе де ұқпайды екен. Менің талаптануым мен құлшынысым құр босқа кетіп жатты. Алхимия оқулықтарының әр парағындағы нысандар – күндер, айлар, айдаһарлар мен арыстандар аяқ алып жүргізбейтін ниет-ойларынан мен ештеңе жүзеге асыра алмадым. Маған мен дұрыс бағытта бара жатпағандай әсер ететін: өйткені бейнелілік тілдің өзі кереғар түсініктер беруге кеңінен жол ашады ғой. Сөйтіп 1973 жылы бұл жолда ілгеріге бір де қадам жасай алмағандығыма әбден қажыған мен өте жеңілтек іс-қимылға жол бердім. Сол кезде Мату-Гроссу штатының білім басқармасы мені театр өнері жөніндегі сабақтар өткізуге шақырды, мен студенттік театр студиясында өз студенттерімнің қатысуымен Зүбаржат ( изумруд ) тақтасы тақырыбына спектакль қоймақшы болдым. Бұл талабымнан мән шыға қойған жоқ, және дуагерліктің орнықсыздау негізде орын теппекші болған мұндай амал-шараларым арада жыл өткеннен кейін-ақ « жіп қанша ширатылса да, бітетіні аян » дейтін мәтелдің растығына көз жеткізді.
Ал, мистикаға тікелей қатысы бар одан кейінгі алты жыл менің тек қана күдікшілдік күлкімді келтіретін. Осынау өзімді іштей қуғындау барысында мен өзім үшін бірнеше маңызды қорытындыларға ат басын тіредім: біз қай ақиқат болмасын оны әуелі жан-тәнімізбен итеріп тастап барып қана қабылдаймыз; өз тағдырыңнан қашпа – бәрібір маңдайға жазғаннан құтылмайсың; Жасаған қатты талап қояды, бірақ, сонымен бірге оның мейірбандығында да шек жоқ. Мен одан алған ілім-білімдеріме қоса тағы да алхимияны одан әрі оқып-тоқуға кірістім. Бір кешке қарайғы отырыстан кейін, ұзақ та ауыр телепатиялық сеанстан соң мен одан алхимиктер неге ауыр әрі түсініксіз тілде сөйлейді деп сұрадым. Ендігілері мамандықтарын біледі, бірақ, сонымен бірге алхимия тілінің ақыл-парасатқа емес, жүрекке бағытталғанын да жақсы біледі. Осыдан кейін әлгілердің екінші түріне жататын менің Ұстазым маған алхимия дәрістерін беруге бекінді. Көп ұзамай мен өзімді сан рет жолдан бұрып, әрі соншалықты кейіткен оның бейнелік тілі Ғалам Жанын ұғынуға көз жеткізудің бірден-бір жолы екендігін түсіндім. Юнг бұл ахуалды « ұжымдық ессіз ахуал » деп атаған. Мен өзімнің ой өріс-парасатым олардың қарапайымдылығын қабылдаудан бас тартып келген ақиқат белгілерін –Өз Жолымды және Жасағанның Белгілерін аштым.
Мен Ұлы Туындыға қол жеткізу мүмкіндігі шамалы ғана жұрттың үлесі емес, ол осынау планетаны мекендейтін толайым адамзатқа арналғандығын білдім. Әрине, Ұлы Туынды біздің алдымызда жұмыртқа мен сұйық құйған ыдыс түрінде әрдайым бой көрсетпейді, бірақ, біздің әрқайсымыз Әлем Жанын ашып, оған терең бойлауға мүмкіндігіміз баршылық. Міне, « Алхимик » – бейнешілік кітап болатындығы сондықтан және мен оның парақтарында бұл мәселе бойынша игергенімді баяндап қана қоймай, сонымен қатар Жалпы Тілді игерген ұлы жазушылар Хемингуэй, Блейк, Борхес ( айтылғанға ұқсас эпизод оқиғасы оның әңгімелерінің бірінде орта ғасырлардағы Парсы елінде өтетіндігі баяндалады ), Мальбу Тагану және өзгелерді мадақтаймын. Бәлкім тым етек-жеңді кіріспе сөзді аяқтау және менің Ұстазым алхимиктердің үшінші түріне кімді жатқызғандығын айқындау үшін оның өз зертханасында маған айтқан тарихи әңгімесін келтірейін. Бірде Бейкүнә Қыз қолына Христі алып жерге түседі де, әлдебір монахтардың шіркеуіне барады. Мұны ғаламат абыройға есептеген монахтар қаз-қатар тұра қалысады: сөйтеді де, әрқайсысы кезекпен Құдай Анаға қарай жақындап, оның құрметіне өз өнерлерін көрсетеді: біреуі өзі шығарған өлеңдерді оқиды, екіншісі Тауратты ( Библия ) қаншалықты терең білетіндігін жайып салады, үшіншісі әулиелердің баршасын тізіп шығады.
Сөйтіп олардың әрқайсысы өз дарындарына сай Қыз бен Иса бөбекті қошаметтейді. Олардың ішіндегі ең соңғысы момын да жұпыны монах екен, ол Қасиетті Жазудың негізгі мәтіндерін де айтып бере алмайтын болып шығады. Оның ата-анасы цирктің сауатсыз әртістері екен, ұлдарына бар үйреткендері кішкентай шариктерді әрі-бері лақтыруға және онша қиын емес сиқыр көрсетуге ыңғайлапты. Енді кезек оған жеткенде монахтар әлгі рәсімдерін тоқтатуға бет алады, өйткені байғұс цирк ойыншысы Пәк Қызға ештеңе айта алмайды ғой, бірақ, шіркеуді ұятқа қалдыруы ғажап емес еді. Сайып келгенде, ол Қыз бен Бөбекке өз болмысының бір бөлігін беруге ынтызарлығын көрсетеді. Міне, сөйткен ол бауырластарының кінә қоя қарағандарына қарамастан қалтасынан бірнеше апельсин алып шығады да, бар білетіні – оларды қақпақылдай бастайды. Тек осы кезде ғана Христің езуінде күлкінің ізі пайда болады, ол қол соғады. Ал, Пәк Қыз болса, өз бөбегін ұстай тұруға соған ғана сенім білдіреді. Автор. Ж.-ға бағышталады. Жолының жалғасы санатында Ол бір ауылдық мекенге келеді; Оны мұнда Марфа есімді әйел өз үйінде қабылдайды; оның Мария есімді сіңлісі Исаның аяқ жағына отырып, Оның сөздерін тыңдайды.
Үлкен тағамның қамымен жүрген Марфа келеді де: Жасаған! Саған қажеті жоқ па, әйтпесе мені жалғыз қызмет етуге қалдырған сіңліме дәм дайындауға көмектес деп айтшы. Сонда Иса былай деп жауап қайырады: Марфа! Марфа! Лукадан келген Інжіл, 10:38-42 СӨЗ БАСЫ Алхимик жолаушылардың бірі әкелген кітапты қолына алды. Кітаптың мұқабасы жоқ еді, бірақ, ол автордың – Оскар Уайльдтің – аты-жөнін тапты, сөйтті де шығарманы парақтай отырып, Нарцисс жайлы әңгімеге килікті. Ұзақты күнге бұлақтағы өз бейнесіне сүйсінумен отырған сұлу бозбала жайлы миф Алхимикке белгілі болатын: Нарцисс тыным алмай қарағандығы соншалықты, ең аяғында ол суға құлап, батып өледі, ал жағалауда оның есімі сақталуы үшін өзі аттас гүл өсіп шығады. Бірақ, Оскар Уайльд бұл әңгімені өзінше баяндайтын: « Нарцисс қаза тапқанда, орман нимфалары – дриадтар – жылғадағы тұщы су көздің жасынан тұзды болып кеткенін байқайды. Бұлақ ұзақ уақыт үндемей отырды да, ақыры былайша жауап қайтарды: – Мен Нарцистің сұлу екендігін ешқашан байқамасам да, оны жоқтап жылаймын. Өйтетін себебім, ол менің жағалауыма келіп, суларыма еңкейген сайын оның жанарларының түбінен өз әсемдігім бейнеленетін.
БІРІНШІ БӨЛІМ Бозбаланы Сантьяго деп атайтын. Ол өз қойларын жартылай бұзылған иесіз шіркеуге қарай шығарғанда ымырт жабыла бастаған еді. Оның күмбезі отырып құлағалы қашан, ал бір кезде шіркеу жабдықтары – ризница болған жерде інжір тұқымдас ағаш – сикомор қанатын кеңге жайған. Сантьяго осы жерде қонып шығуға бел байлады да, кетеуі кеткен есіктен қойларын енгізіп, сыртынан тақтай сынықтарымен жапты, онысы – отары шығып кетпесін деген амалы. Бұл аймақта қасқырлар жоқ болатын, бірақ, кейде қойлар шашырап кеткенде, адасқан қайсыбір марқаны күні бойы іздеуге тура келетін. Сантьяго еденге күртешесін жайды да, басының астына жақында оқып бітірген кітапты қойды. Ал, ұйқыға кетер алдында өзімен бірге қалыңдау кітапты алып жүрген жөн болар еді деп ойлады – әрі ұзақ оқисың, жастық ретінде пайдалануға да оңтайлы. Ол қараңғылық сейілмеген кезде оянды, содан ғой, төбенің әр тұстағы тесіктерінен жұлдыздар жымыңдап тұрды. Оған тағы да өткен аптада көрген, бірақ, көріп аяқтай алмаған түс кірді. Ол орнынан тұрып шараптың бір жұтымын ішті. Таяғын алды да, ұйықтап жатқан қойларды түртпектей бастады.
Бірақ, олардың көпшілігі Сантьяго көзін ашқан сәтте тап бір өзімен және екі жыл бойына жерден жерге отын мен су іздеген қойлар арасында бір құпия байланыс бардай-ақ оянған еді. Осы жағдаят турасында тағы да шамалы ойланған ол, бәлкім мәселе керісінше шығар – өзім қойлардың тәртібіне ыңғайлануды үйренген болармын деп пайымдады. Бірақ, кейбір қойлар Сантьяго солардың аттарын атап таяқпен нұқығанымен тұруға асығатын сыңай көрсетпеді. Ол қойлар өздеріне не айтқанын тамаша түсінетіндіктеріне сенімді болатын, сондықтан кітапшалардың өзіне ұнаған тұстарын кейде дауыстап оқып беретін, қойшы тіршілігінің қиыншылықтары жайлы, немесе ондағы қуанышты сәттердің шамалы екендігі туралы баян ететін, әйтпесе өзі болып қайтқан қалалар мен селолық жерлерден естіген жаңалықтармен бөлісетін. Айтқандайын, бозбала кейінгі кезде тек қана өзі төрт күннен кейін бармақшы қалада тұратын бойжеткен, саудагердің қызы жайлы ғана айтып келеді. Ол оны бір-ақ рет өткен жылы көрген еді. Сантьяго жолдастарының бірі осы дүкеншікті көрсетіп, ол соған қойларын айдап әкелді. Дүкеншіктің иесі мауыты мен жүн маталарды саудалайды екен, сондықтан болар, қойлардың өзінің көз алдында қырқылуына талап қоятын көрінеді. Сауда жасайтын жерге біраз халық жинақталып қалған екен, қожайын қойшыға түске дейін тоса тұр деген уәж айтты.
Сантьяго келісті де, тротуарға отырып арқасындағы қапшығынан кітапшасын алды. Кенет жанынан: – Малшылардың оқи білетіндігін білмеуші едім, – деген әйел дауысы естілді. Басын көтерген ол бейнесіне қарағанда нағыз Андалузия тумасы дерлік қызды көрді: шаштары ұзын, әрі қара да майда, ал жанарлары кезінде Испанияны тізе бүктірген маврлардікінен еш аумайды. Ақыры, сөзден сөз туындап, олар екі сағатты тұтастай әңгімемен өткізді. Қыз ләпкешінің баласы екенін, тіршілігі өте іш пыстыратынын және өтіп жатқан күндердің бір-бірінен судың қос тамшысындай аумайтындығын айтты. Ал, Сантьяго Андалузия далалары жайлы, өз жолы үстерінен өткен үлкен қалалар турасында естігендерінен сыр шертті. Ол сұхбаттасушысына өте разы болды – бұл сайып келгенде қойлармен әңгімелесуден бөлек қой... – Сен оқуды қайдан үйрендің? Сантьяго жауап орнына өзге жайттардың басын шалды: қыз бәрібір оны түсінбейді деген сенімде болды. Ол қызға өзінің сапарлары, жүрген-тұрғаны жайлы кеңінен толғады, ал қыздың мавритандық көздері таң қалғандықтан біресе бадырайып, біресе сығыраюмен болды. Уақыт байқаусыз жылжып өтіп жатты, сондықтан Сантьяго осынау күннің ешқашан аяқталмауын, ал саудагерді сатып алушылар қоршап, қойларды қырқуды кемінде үш күн тосуларын тіледі.
Ол бұрын мұндай ахуалды ешқашан бастан өткермеген еді, енді оның осында біржола қалғысы келді. Осынау қолаң шашты қызбен өткізетін күндер бір-біріне соншалықты ұқсас болмас еді. Бірақ, осы мезетте дүкеннен қыздың әкесі шықты да, қырқуға деп төрт қойды бөліп алды. Сонсоң тиісті төлемін төледі де: – Енді келесі жылы кел, – деді. Міне, сол белгіленген уақытқа небәрі төрт-ақ күн қалған еді. Бозбала алдағы кездесуге қуанып тұрса да, бір жағынан егер қыз оны ұмытып қалса, қалай болмақ деген ой да дегбірін кетіріп бітті. Олардың қалашықтарын басып өз отарларын айдап өтетін қойшылар жетіп артылатын шығар. Бірақ, ол ой түпкірінде бұл жағдаяттың қатты мазалайтынын білетін еді. Малшыларда да, теңізшілерде де, жер-жерді аралап жүретін саудакештерде де қашанда әлемді кеңінен шарлауға деген қуанышты құрбандыққа шалуға мүмкін болатын жалғыз ғана аңсаған қаласы болады. Таң әбден атты да, Сантьяго отарын күн көтерілген жаққа айдады. Бәлкім олар сондықтан маған үйірсектенетін шығар ». Оларға жалпы ештеңенің қажеті жоқ – тек жайылар жайылым, ішетін су болса жарап жатыр. Ол әзірге Андалузиядағы ең жақсы жайылымдарды білетіндіктен, қойлар да оның ең жақын достары болып қала бермек.
Күндер бірлерінен бірі айырғысыз болсын, күн таңның атуы мен батуына дейін тым ұзаққа созылсын, қысқа ғұмырларында бір де бір кітап оқымасын мейлі, қалалар мен ауылдық жерлердегі адамдар бір-бірлеріне жаңалықтар айтатын тілді түсінбесе де – олар су мен шөп жеткілікті болғанда бақытқа кенелмек. Олар осы үшін адамдарға өз жүнін, өз қоғамын және уақыт аралатып өз еттерін де жомарттықпен беріп жатады. Ол бүгін басына қилы ойлардың ұмтылыс жасағанына өзі де таң қалды. Бұл бәлкім өзі қонып шыққан шіркеудің ризницасында өсіп тұрған інжірден қарғыстың бой көрсеткенінен шығар? Әуелі ол бұрын көрген түсін қайта көрді, ал енді міне – сенімді жолсеріктеріне ашу-ыза көтерілді. Ол кешкі дәмнен қалған шарапты ұрттады да, күртешесін тығызырақ қымтанды. Ал енді небәрі бірер сағаттан соң күн шырқау биігіне барғанда алапат ыстықтың көтерілетіндігі сондай, тіпті қойларды тақыршық арқылы айдауға мүмкіндік болмай қалатынын біледі. Бұл кезде барша Испания ұйқтап жатады. Аптаптың беті тек кешқұрым ғана қайтады, ал оған дейін күні бойы иығыңдағы ауыр күртешені сүйретіп жүруге тура келеді. Бірақ, ештеңе істей алмайсың: таң алдында билік құратын, суықтан құтқаратын да сол күртеше.
Жалпы оның өз пешенесіне жазылған міндеті барлығы сияқты, Сантьягоның да өз « тапсырмасы » бар. Оның өмірінің өз пешенесіне жазылған міндеті – саяхат шегу, сөйтіп Андалузия қыраттары мен жазықтарында екі жыл бойына сапарда жүргенде оның барлық қалалары мен ауылдарында болды. Сантьяго бұл жолы мауыты кездемешінің қызына қарапайым қойшының қалай сауатты болғанын түсіндіруге оқталып еді. Ал, мәселе былай болатын – ол он алтыға толмай тұрғанға дейін семинарияда дәріс алған-ды. Оның ата-анасы ауылдық отбасылардың мақтанышы – дін қызметшісі болуын армандап еді. Олар да қойлар тәрізді қорек табу жолында ауыр еңбектенуден өткен болатын. Семинарияда Сантьяго латын, испан және дін хадистері туралы ілімді оқыды. Балалық шағынан бастап әлемді тануға деген ұмтылысы, оның Құдайды тану мен пенделердің күнәләрін егжей-тегжейлі зерттеуге деген ынтасын жеңіп кеткен болатын. Сонымен, бірде ол әке-шешесіне барып қайтқанында, бар батылдығын жинап, өзінің дін қызметшісі болуды қаламайтындығы туралы жайып салған. Ол саяхаттауды қалайтынын айтқан. Мұнда әлемнің бар қиырларынан әлдебір жаңа үрдіс іздеген адамдар келеді, бірақ, бұрын қандай болса, сол қалпында қалған күйі қайта кетіп жатады. Олар тауға шығып, ондағы қорғанды көреді, сөйтіп өткеннің бүгінгіден артық екенін бажайлайды.
Олардың ақшыл шашы немесе қара қоңыр терісі болуы ықтимал, бірақ, біздің ауылдастардан еш өзгешелігі жоқ. Өйткені келімсектер бізде ешқашан қалмайды ғой. Ал, біздің ағайындар арасында бір орында отырмайтындар тек қана малшылар. Әкесі ештеңе деп жауап қайырған жоқ, ал ертесіне таңертең үш алтын ақша салған әмиян табыс етті: – Бірде егіс даласынан тауып алған едім. Аспаннан түскен сый деп есептегейсің. Өзіңе бір отар қой сатып ал да, біздің қорған – ең басты қорған, ал біздің әйелдерден артық сұлулар еш жерде жоқ екендігіне көз жеткізгенше әлемді шарлауға аттана бер. Ол баласына бата бергенде, ұлы оның көздерінен жасы мосқал тартқанына қарамастан саяхат шеккісі келіп тұрғанын байқап қалды, тек отырықшы тіршіліктің бастағы баспана мен алдындағы дәм-тұзына мойынсынғандығы жібермейді ғой. Көкжиектегі аспан қоңыр қызыл бояуға малына бастағаннан кейін күн де шықты. Әкесінің айтқанын зердесіне түсірген Сантьяго кенет көңілденіп кетті: ол бұған дейін талай қорғандарды көрді және толып жатқан сұлуларға көз суарды, бірақ, солардың бір де бірі өзі екі күннен кейін жүздескелі отырған қызбен үзеңгі қағыстыра алмайды. Оның бір отар қойы, күртешесі, өзгесіне қашанда айырбастап алуға болатын кітабы бар.
Ал, ең бастысы – оның асқақ арманы орындалуда: ол саяхат шегуде. Оған Андалузияның жазықтары мен далалары зерігу сезімін туындатса, қойларды сатып, теңізші болып жалданып кетуге де болады. Ал, егер айдындарда жүзу де жалықтырса, өзге шаһарларды, өзге әйелдерді білетін болады, сондай-ақ бақытты болудың басқа да жолдарын түйсінеді. Ол өзінің саяхаттау кездерінде әрдайым бұрын ешкім жүрмеген жолдармен жүруді оңтайлы көретін. Осынау аймақтарда қаншалықты болса дағы, мына шіркеуге қонудың орайы келмей қойған-ды. Әлем дегеніңіз түпсіз де таусылмайтын дүние ғой, сондықтан Сантьяго баз-базда қойларға өздері жөн тапсын деп еркіне сәл жіберсе де, алдынан қайткен күнде қызықты жағдаят кездесетін. Тек қойлар ғана өздері әр күнгі жолдарды, өзгеретін жайылымдар мен жыл мезгілдерін түсінбейді: олардың уайымы – тек қана қоректену. Ол аспанға қарады, жобалауынша түскі тамаққа дейін Тарифаға баратын сыңайлы. Онда кітапты өзге қалыңдау басылымға айырбастап, дүңгіршегін шарапқа толтырып, қырынып, шашын алдырып мауытышының қызымен кездесуге кәдімгідей әзірленгені абзал. Өзін өзге малшы орап өтіп, алға шығып кетеді-ау деген ойды ойламауға тырысты. Аспанға қарап қойып, адымын ширата түсті. Ол Тарифада түстерді жори білетін кемпір барын есіне түсірді.
Енді өзіне екі рет көрінген түстің мағынасын сол айтсын. Кемпір мейманын асханадан әртүсті пластмасса моншақтардан жасалған шымылдықпен бөлінген түпкі жақтағы бөлмеге өткізді. Онда үстел мен екі орындық бар екен, ал қабырғада Христ Жүрегінің бейнесі ілулі тұрды. Кемпір Сантьягоны жайғастырды, өзі қарсы алдына отырды да, оның екі қолынан бірдей ұстап, бастама үшін күбірлеп дұғасын оқыды. Дұға сығандардікіне ұқсас көрінді. Малшыға сығандар жиі кездесетін – олар қой бақпаса да, әлемді шарлап көп жүретін. Ал адамдар олар алдаумен ғұмыр сүреді, жандарын шайтанға сатқан, балаларды ұрлайды, олар болса кейін табордағы құлдарға айналады деп есептейді. Сантьяго бала шағында өзін сығандар ұрлап кете ме деп өлгенше қорқатын, енді міне, кемпір оның қолдарын ұстағанда, сол қорқыныш тағы да оянды. Бұл кемпірдің әлденені байқап қалғанын хош көрмеді. Сенімділік үшін ішінен « Біздің Тәңір бабамызды » оқып шықты. Бозбала бұрынғыдан әрмен мазасызданды. Діріл оның қолдарына қарай өтіп, оларды асығыс тартып алды. Бар болғаны екі рет көрген түсі жайында ғана емес пе? Сен маған көрген түсіңді жорытуға келдің, – деп жауап қайтарды сыған кемпір.
Бұл әлемдегі тілдердің бірі болып тұрғанда, мен әлі де болса ол тілден аудара аламын. Бірақ, егер Тәңірі саған өз жаныңның тілімен үндессе, оның айтқаны тек қана сенің жалғыз өзіңе түсінікті болады. Дегенмен сен менен ақыл сұрауға келгендіктен, сенен бәрібір ақша аламын. Тәуекел дегеніңіз малшы үшін үйреншікті шаруа: біресе отарға қасқырлар шабады, немесе қуаңшылық алдан шығады. Тәуекел оның тіршілігінің тұздығын келтіреді. Мен өзімнің қойларыма әлдекімнің жақындап келгенін жақтырмаймын: олар бөгделерден қорқады. Тек неге екенін білмеймін – балаларды ғана үрікпей өздеріне тақалтады. Қойлардың адам жасын қалай анықтайтынын және түсінбеймін. Сенің ақшаң шамалы, ал менің уақытым қымбат тұрады. Ол бұлардың не екенін сыған кемпір біле ме екен деген күдікпен кідірді, бірақ, анау үндеген жоқ. Тек ол қазынаның қайда жатқанын көрсетуге оқтала бергенде, мен оянып кеттім. Екінші рет көрген түсім де тап осындай. Кемпір көпке дейін үндемей отырды, сонсоң тағы да Сантьягоның екі қолын алып, алақандарына ыждаһатпен қарады. Бозбала қуанғаннан күліп жіберді – түсіне кірген қазына оның бақыр тиындарын сақтайтын болды.
Кемпір шынында сыған болып шықты: ал сығандардың ақыл-есі түгел емес десіп жатады ғой... – Сонымен менің түсімді жорысаңшы енді, – деп өтінді ол. Қазынаның оннан бірін маған беремін деп ант-су іш, сонда ғана жоримын. Ант беруге тура келді. Бірақ кемпір ол антын Исаның Қасиетті Жүрегінің бейнесі алдында қайталауды талап етті. Мен осы еңбегім үшін сенен қазынаның оннан бір бөлігін сұрап отырмын. Ендеше тыңда: сен Мысырға барып және өз пирамидаларыңды табуға тиіссің. Мен өзім бұл турасында естіген емеспін, бірақ, оны саған бөбек көрсетсе, ол шынында да бар деген сөз. Міне, солай қарай сапар шек – сен онда өз қазынаңды табасың да, байисың. Сантьяго әуелі таң қалып еді, ал кейін өкінішті сезінді. Осындай түкке тұрғысыз нәрсе үшін кемпірді іздеп несі бар еді? Қайта өзінен ақша алмағанына тәубе. Бір нәрсе қаншалықты әдеттен тыс ғажап боп көрінсе, соншалықты қарапайым болады, ал оның мағынасын түсінуге тек данагөйдің ғана күші жетеді. Ал мен данагөйлікпен ерекшеленбегендіктен өнердің басқа түрлерін үйренуге – мәселен қолға қарап жоруды игеруге тура келді.
Мен тек түстерді жоруды ғана білемін, ал оларды тіршілікте жүзеге асыра алмаймын. Әйтпесе өз қыздарымның садақаларын талғажу көріп, қайыршы тәрізді тіршілік кешер ме едім? Ондайдың талайын көргенмін. Ал, енді жөнел, бізге тілге тиек етер ештеңе де қалған жоқ. Сантьяго сыған кемпірден қатты түңіліп шықты да, енді ілгеріде көрген түстерге ешқашан сенбейтін болып шешті. Осы жерде ол небір шаруамен айналысатын кез келгенін есіне түсірді: дүңгіршекке барып шамалы тағам алды, өзінікін қалыңдау өзге кітапқа айырбастады, сөйтті де, алаңқайдағы орындыққа жайғасып жаңа шараптың дәмін татты. Күн ыстық болатын, содан болар, шарап бозбаланы сиқырлы түрде салқындатты. Ол өз қойларын қалашықтың шет жағындағы жаңа досының қотанында қалдырған еді. Негізі Сантьягоның бүкіл аймақта жора-жолдастары көп болатын, ол сондықтан да саяхаттауға құмар-тын. Жаңа дос тапсаң, онымен күнде кездесіп жату міндет емес. Ал, айналаңда үйреншікті адамдар болғанда – айталық, семинариядағадай – олар сенің болмысыңа қалай болғанда да ене бастайды. Ал, өміріңе кіріп алған соң, олар біраздан кейін оны өзгертуге талап жасайды. Егер олар сені қай бейнеде көргісі келгеніне сай келмесең – өкпелейді.
Әркім мына жалғанда қалай ғұмыр кешу керек екендігін шүбәсіз айқын біледі ғой. Тек ешкім де неге екені белгісіз, өз өмірін баптай алмайды. Бұл жағдаят сыған кемпірдің түстерді жорып, бірақ қалай жүзеге асыруды білмейтініне ұқсайды. Сантьяго күн еңкейіңкірегенінше тоса тұруға шешім жасады, әрі сонда қойларды жайылымға айдауға болар еді. Мауытышының қызымен кездесуге дейін әлі үш күн бар. Ал, ол әзірше жергілікті дін қызметшісі – священниктен айырбастап алған жаңа кітабына кірісті. Кітап қалың екен, әрі алғашқы бетінен бастап-ақ әлдекімді жерлеу рәсімі баяндалыпты, оның үстіне кітап қаһармандарының аты-жөндеріне тіл оңайшылықпен бұрала қоймайтын қиын болды. Оның өлікті қарға қалай көмгендіктері жайлы оқығанда ( осы тұста күн қайнап тұрса да, Сантьягоның денесі қалтырап кетті ) баяндауға елігіп, оқуға үңілгені сол ғана еді, орындыққа бір шал келіп отырды да, онымен әңгіме бастады. Ал, шындығында ол мауытышы қызының көз алдында төрт қойды қырқатыны және қыздың мұның неге ыңғайы барын көретіндігі жайлы ойлап отыр еді. Сантьяго осынау көріністі өзіне жиі суреттейтін, әрі әрдайым таңғалған қызға қойды құйрығынан басына қарай қырқу керек екендігін ойша түсіндіретін.
Ол оның үстіне қой қырқу кезінде қыздың көңілін көтеру үшін әрқилы қызықты оқиғаларды зердесінен сұрыптауға кірісті. Бұл оқиғаларды ол қилы кітаптардан оқыған болатын, бірақ, олардың бәрін тап өзімен болғандай етіп баяндауды ойластырды. Қыз бір кезде болжай қояды деймісің: өйткені ол оқу білмейді ғой. Бірақ, шал алған бетінен қайтпайтын болып шықты. Шаршадым әрі шөлдедім деп бір жұртым шарап сұрады. Сантьяго осымен құтылсам жарады дегендей құтысын ұсынды. Ол-ол ма, шал енді әңгіме бастағысы келді. Шал құтысын қайтарып, ол бозбаланың қандай кітап оқып жатқаны жайлы сауал қойды. Сантьяго тіпті өзге орындыққа ауысып отыруға қозғалмақшы болды, бірақ, әкесі оны үлкендерді қашанда инабатпен сыйлауға тәрбиелеген-ді, сондықтан ол үн қатпастан кітапты көршісіне ұсынды: бәлкім ол кітаптың дұрыс қалай аталатынын білетін шығар. Ал егер шал сауатсыз болса ыңғайсыздықтан құтылу үшін табанын жалтыратар. Несі бар, ол шынында зеріктірер болса, оны өзге кітапқа айырбастап алуға уақыт бар. Бұл кітап бастан-аяқ барша жұрт әлемдегі ең ғаламат өтірікке сенуі үшін жазылған. Барып тұрған өтірік. Шал бұл екі арада кітапты тап бір қайтарғысы келмеген сыңайда оны парақтап отырып алды.
Сантьяго енді байқады – шал араби бурнус ( күләпарасы бар плащ. Бірақ, мұнда пәлендей ерекшелік жоқ еді: Тарифаны африкалық жағалаудан бірнеше сағатта жетуге болатын бұғаз ғана бөліп жататын. Арабтар қалашықта жиі бой көрсететін – олар оны-мұны сатып алып, өздерінің таң қаларлық дұғаларын әлденеше қайталайтын. Мәселен, мен малшымын, жер-көкті кезіп жүремін, бірақ, бір жерден шыққанмын, тауында ескі қорғаны бар қалашықта туғанмын. Сантьяго бұл Салимі бар болғырдың қайда екенін білмейтін, бірақ, ұятқа қалмас үшін індетіп сұрамады. Ол қам жеген кейіптегі әрі-бері өтіп жатқан жүргіншілер кернеген алаңға көз тікті. Ілік табарлық ештеңе болмады. Бір анығы – бұл қала Андалузияда емес, әйтпесе ол білер еді ғой. Мен – Салимнің патшасымын. Немесе кітаптар оқыған жөн – олар ғаламат оқиғаларды естігің келген кезде баяндап береді. Ал, адамдармен қиюласу қиын: әдетте әлденені әңгірлеп айтып қалады, сен болсаң не деп жауап қайырарыңды білмей сілейіп отырасың ». Егер сен қойларың жеткілікті деп есептесең, менің саған көмегім қажет болмағаны ғой. Бозбала кәдуескідей ашуланды. Ол ешқандай қолғабыс сұраған жоқ.
Есесіне шал әуелі шарап сұрады, одан кітабына үңілді, енді ол аздай онмен әңгіме-дүкен құруы қажет. Бозбала кенет бәрін түсіне қойды. Сыған кемпір одан ештеңе алған жоқ, ал мына шал – бұл да сыған, оның күйеуі болуға керек, тек өтірікті соғып-соғып, бұдан барынша көп ақша алуға арнайы жіберілген екен. Бірақ, Сантьяго аузын ашып « лә » дегенше шал шыбық таңдап алды да, құмға әрнеңелерді сызғыштай бастады. Ол еңкейген кезде оның кеудесінде әлдененің ғаламат жарқ еткендігі сонша, бозбала тіпті бір сәтке көзі көрмей қалғандай болды. Бірақ, шал жасына қарамастан ширақ қимылмен киімін қаусырынып алды, ал, Сантьягоға жанары қайта оралғанда, ол шалдың оның аяғының астына салғандарын көрді. Кішкентай қалашықтың басты алаңын алып жатқан құмдақтан ол өз ата-анасының аты-жөнін және өз өмірінің тарихын мына соңғы сәтіне дейін – өзінің балалық ойындары мен семинариялық суық түндер жайлы оқыды. Ол алғаш рет танысқан мауытышы қызының есімін де оқыды. Ол ешқашан ешкімге айтпай жүрген жайт жайында да оқыды: бірге бұғы аулау үшін әкесіне айтпай мылтығын алғаны және ғұмырында әйелмен алғаш әрі бір-ақ рет ұйқтап тұрғаны турасында да жазылыпты.
Әрі өмірдің осынау кезеңінде бәрі түсінікті де, әрі бәріне әлі келеді. Олар армандау және жүзеге асырғылары келетіннің баршасына ұмтылудан тайсалмайды. Бірақ, уақыт жылжыған сайын қайдағы бір құпия күш оларды өз Тағдырын жүзеге асыру мүмкін емес деген сенімге де жетелей бастайды. Сантьягоны шалдың айтқандары пәлендей толғандыра қойған жоқ, бірақ, « құпия күшке » ол назар аударды – ондайды алғаш естіген мауытышының қызы аң-таң болуы ғажап емес. Ол осынау үрдіске адамның рухы мен жігерін дайындайды. Осы планетада бір ғана ұлы ақиқат бар: мейлі сенің кім болып, не істегеніңе қарамастан, сен егер бір нәрсені шынымен мақсат етсең, сен оған қол жеткізесің, өйткені ондай тілек-ықылас Ғаламның жан дүниесінде туындады ғой. Сенің Жердегі міндетің де осы болып табылады. Әлемнің Жаны адам бақытынан қорек алады. Бұл қатарда бақытпен бірге қайғы да, қызғаныш та, күндеушілік те бар. Адамның бірден-бір міндеті – өз Тағдырының аяғына дейін табан аудармай бару. Онда бәрі де бар. Және қаперіңде болсын, сен әлденені жүзеге асырғың келсе, бүкіл Ғалам сенің арманыңның орындалуына қолғабыс жасайды. Олар шамалы уақыт алаң мен өткіншілерге үнсіз қарап жай отырды.
Бұл тыныштықты алғаш болып ақсақал бұзды: – Иә, сонымен сен неге қой бағуға бел будың? Шал желбегей жүгері сататын саудагерді нұсқады – ол алаңның бұрышына қызыл арбашасымен жайғасыпты. Бірақ, кейін жүгері сатып, ақша жинақтауды артық көрген. Сонсоң қартайған кезінде Африкада бір ай болады. Оған адамның аңсағанын жүзеге асырардың барлығы бар екенін түсіну маңдайына жазбаған. Бірақ, кейін саудамен айналысқаным жөн болар деп шешкен. Саудагердің басында баспана бар, ал малшылар таза алаңқайда ұйықтайды. Және қалыңдықтардың ата-аналары да күйеу баласының малшы емес, саудагер болғанын қалайды. Сантьягоның есіне мауытышының қызы түсті де, жүрегі солқ ете қалғанын сезді. Бәлкім ол тұратын қалашықта да қызыл арбашықты әлдекім қыдырыстап жүрген шығар? Шал кітапты тағы да парақтады, шамасы, оқып отырса керек. Сантьяго ұзақ тосты, сонсоң шалды енді өзі алаңдатуға бел буды, – алдында ол да кітаптан мұның назарын аударды емес пе? Бірақ, қазір ол жолдан шегінуге дайынсың. Әрі өзге бейнеде де көріне аламын. Бірде дұрыс шешім, бірде сәтті ой санатында. Кейде, қиын сәтте, мен бөгетті жағдайдан шығудың жолын да көрсетемін. Бәрін зердеңде сақтай бермейсің.
Бірақ, әдетте адамдар менің пайда болғанымды байқамайды. Сөйтіп шал өткен аптада бір кен іздеушінің алдында тас бейнесінде пайда болуға тура келгендігі жайлы айтты. Ертеректе бұл адам бәрін тастап, зүбәржат іздеуге кіріскен екен. Ол өзеннің жағасында талмай еңбек етіп, бес жылдың ішінде бір ғана асыл тас табу үшін 999 999 тасты жарыпты, бірақ, еш нәтиже болмаған. Әбден қажыған ол өз арманынан бас тартуға бел буады. Ал, сонда қалғаны бір ғана тас қой, соны жарса, зүбаржат жарқ ете қалайын деп тұр. Сонда шал осыған дейін өз жолымен таймай келе жатқан кен іздеушіге көмектескісі келіп, оқиғаға араласады. Ол тасқа айналып, әлгінің аяқ жағына қарай домалап барады. Бірақ, бес жылғы еңбегінің еш кеткеніне әбден ыза болып, әрі толайым күдер үзген кен іздеуші бұл тасты аяғымен айдалаға теуіп жібереді. Бірақ, тепкенінің қаттылығы соншалық, ол тас ұшып кеткенде екіншісіне соғылып, жарылады да, күн көзінде әлемдегі ең әсем зүбаржат жарқ-жұрқ ете қалады. Әлем солай құрылған, не шара... Бозбала осы кезде олардың әңгімесінің қазынадан басталғанын ойына түсірді.
Осы кезде Сантьяго қазынаның оннан бір бөлігін сыған әйелге беретін болып уәде бергенін айтты. Жарықтың Жауынгерлері тап осыған үйретуге тырысады. Мен сонда қазынаны қалай табу керек екендігін айтамын. Сөйтті де, ол бұрышты айналып жоқ болды. Сантьяго тағы да кітапқа үңілмек болып еді, бірақ, оқу ілгерілемей қойды – ол ойын бір жерге тоғыстыра алмады. Ол шалмен әңгімелескеннен әңкі-тәңкісі шықты, өйткені, оның шындықты айтқанын сезіп тұрды. Бозбала ләпкеге келіп, бір қорап жүгері сатып алды, әрі саудашыға ол туралы шалдың не дегенін айтсам ба екен деп тұрды да, өйтпей-ақ қояйын деп шешті. Айтсаң – өзінің қызыл арбашыға әбден бауыр басып қалған саудашы бәрін тастауым керек пе деп, үш тәулік бойына ойланумен болады. Сөйтіп Сантьяго көшелермен басы ауған жаққа қарай кете барды да, ақыры, порттағы терезесі бар кішкентай ләпкенің алдынан бір-ақ шықты. Оның ләпкесінде Африкаға баратын пароходтардың бәріне де билеттер сатылатын. Ал, Мысырыңыз да Африкада ғой. Бір марқа сатсаң болғаны – сен Африкадан бір-ақ шығасың. Осы ой оны күмілжітті. Ал, кассир өзінің көмекшісіне: – Тағы да бір арманшыл келді.
Саяхаттағысы келеді-ақ, тек қалтасында көк тиын жоқ, – деді. Сантьяго касса терезесінің алдында тұрған кезде қойлары есіне түсті де, кенет оларға оралғысы келіп кетті. Ол тұтас екі жыл бойына малшы мамандығын игеріп, бұл үрдісте үздік шеберлікке қол жеткізді – қой қырқуды үйренді, оның қоздауына көмектесетін болды, қасқырлардан да қорғай білді. Андалузияның барлық жайылымдарын бес саусағындай таныды және өзіндегі әр қойдың нақты бағасынан да жаңылмады. Өзін тосқан отар орныққан мал қораға ең ұзақ жолмен жылжыды. Бұл қалада да өзінің қорғаны болатын, бозбала соның қабырғасына беткей жақпен өрлеп барып, отыра тұрғысы келді. Осы жерден Африка да көрініп тұратын. Әлдекім бір кездегі ықылым заманда Африкадан маврлар жүзіп келіп, барлық Испанияны дерліктей тізе бүктірген деп түсіндірген-ді. Сантьяго маврларды жек көретін, бәлкім мұнда сығандарды да алып келгендер солар шығар? Қабырғадан бүкіл қала шалмен әңгіме-дүкен құрған базар алаңымен қоса алақандағыдай менмұндалап тұрды. Оған бар қажеті сыған кемпірдің түсін жорып бергені ғана еді ғой. Ол да, шал да оның малшы екендігіне ешқандай мән-мағына бермеген тәрізді.
Әрине, бұл адамдар – жеке бастылар, әрі бәріне сеніп біткендер – өз қойларына жан-тәнімен берілген қойшы болмайтындығын түсінбейді. Ал Сантьяго болса, әр қойды бастан-аяқ ажырататын: ана саулық қысыр, ал екіншісі екі айдан кейін төлдейді, ал ана біреулері – ең жалқаулары. Ол оларды қырқуды да, союды да білетін. Егер ол кетуге бел буса, олар мұнсыз зарығады да, таза жоғалған сыңайлы болады. Жел көтерілді. Ол бұл желді білетін – тұрғындар оны « левантиялық жел » деп атайтын, өйткені Леванттан, Жерорта теңізінің шығыс жағынан келетін маврлардың желкендерін кернейтін жел осы еді. Бозбала Тарифада болғанынша африкалық жағалаудың соншалық жақын екендігін қаперіне алмаған-ды. Сөйтсе, қауіпті көршілік екен – маврлар тағы да лап қоюы мүмкін. Жел күшейе түсті. Үйренген жағдаят пен өзіне тартып тұрған нәрсенің арасын ашып, таңдай білу керек. Оның үстіне ләпкешінің қызы да бар ғой, бірақ, қойлар маңыздылау, өйткені, олар Сантьягоға тәуелді де, ал қыз олай емес. Әрі ол оның есінде қалды дейсің бе?
Бозбала мынаған сенімді еді: егер ол қыздың алдында екі күннен кейін пайда болмаса, анау мұны байқамайды да, өйткені, оған барлық күндер бірыңғай сияқты әсер береді, ал, өткен күн өзгесіне ұқсас болғанда, адамдар Күн шапағын шашып шыққаннан кейінгі әрбір күнде орын алған жақсылықты байқауды тоқтатады. Олай болса, қойлар да менің жоқ екендігіме үйренетін шығар? » Ол тағы да алаңды биіктен шарлап өтті. Желбегей жүгеріні сату алас-күлес жүріп жатты; ал ол шалмен әңгімелескен орындықта енді қыз бен жігіт сүйісіп отырды. Жел тек қана жаугер маврлардың желкендерін толтырып қана қойған жоқ, сондай-ақ ол өзімен бірге шөлдің жан үрейлендіретін иістерін, жамылғы астындағы әйелдердің иістерін, көз көрмегенді, алтын мен оқыс оқиғаларды бір кезде іздеуге бел буғандардың иістерін әкелді. Ол тіпті пирамидалардың да иісін жеткізді. Бозбала еркін желге қызғанышпен қарады, бірақ, қажет етсе соған ұқсай алатындығын сезінді. Оның жолында өзінен басқа ешкім де тұрған жоқ. Қойлар, мауытышының қызы, Андалузияның жазық далалары – бұлардың бәрі де өз Жолына апарар сатылар ғана. Ертеңіне түске қарай ол алаңға алты қойды айдай келді. Бұл – жақсы ырым.
Егер сен, мәселен, өміріңде алғаш рет карта ойнауға отырсаң, сөз жоқ, ұтып шығар едің. Әдетте жаңа ойыншылардың жолы болғыш келеді. Сонсоң шал қойларды қарауға кірісті де, біреуінің ақсайтындығын аңғарып қалды. Бозбала онда тұрған ештеңе жоқ, есесіне бұл саулық отардағы ең ақылды қой, әрі оның үстіне жүнді көп береді деп түсіндірді. Сантьяго сасып қалды. Сыған кемпір де тап осыны айтты, тек онысына ештеңе алған жоқ. Тек өзіңе арналғанды, өзіңе деген жазуды оқи білу қажет. Сантьяго жауап қайырып үлгергенше, шал екеуінің арасында көбелек көлбең-көлбең етті. Ол бала шағында атасынан көбелектер сәттілік әкелетін көрінеді дегенді естігені ойына оралды. Шырылдауық шегіртке, жорғалаған кесіртке, төрт желекті беде шөп те солай. Сені тура жолдан адастырмайтын белгілер де осылар. Ол осы сөздерден кейін кеудесіне киген киімін айқара ашып тастады, ал, ғажап қалған Сантьяго болса, кеше оның жарқылы жанарын қалай тұндырғанын есіне алды. Таң қаларлығы жоқ – шал асыл тастармен көмкерілген, құйылған алтын көкірекшемен жүреді екен. Ол – шын мәнінде патша, тек қарақшылар тиіспесін деп жұпыны киінген ғой.
Ақ тас « иә » дегенді, қара тас « жоқ » дегенді білдіреді. Белгілерді айыра алмай жатқаныңда олар сенің кәдеңе жарайды. Сұрасаң – жауап қайтарады. Бірақ, жалпы, – деп жалғастырды ол, – шешімді өзің қабылдауға тырысатын бол. Сен ендігі қазынаның пирамиданың етегінде екені н білесің, ал, мен алты қойды саған шешім қабылдауға көмек көрсеткенім үшін алып отырмын. Бозбала тастарды дорбасына салып қойды. Осы мезеттен және ілгеріде шешімдерді өз қауіп-қатері, тәуекеліне орай қабылдауына тура келеді. Және ең бастысы – сен өз Тағдырыңа ең соңына дейін ілесуің қажет екенін зердеңде ұста. Ал, енді мен саған бір қысқаша ғана оқиғаны айтып берейін. Әлдебір көпес өз ұлын ең басты данагөйге бақыттың құпиясын білуге аттандырады. Бозбала шөлді көктей өрлеп қырық күн жүргеннен кейін, ақыры таудың ұшар басындағы әдемі де еңселі қорғанды көреді. Ол іздеп келе жатқан Данагөй сонда тұратын еді. Қорған әдеттегі сопының оңаша баспанасына мүлде ұқсамайды екен.
Халық мол: саудакештер өз тауарларын ұсынып, әрі-бері жүгіріп жүр, бұрыш-бұрышта шүңкілдескен адамдар, кішкентай ғана оркестр сазды әуенді төгілдіріп тұрды, ал, кең бөлменің ортасында осы аймақтан ғана табуға болатын ең дәмді тағамдар иін тірескен бай дастархан жайылыпты. Данагөй меймандарды асықпай жағалап жүрді, сондықтан бозбала өз кезегі келуін екі сағат тосты. Ақыры, Данагөй бозбаланың оған неге келгенін тыңдап алды да, бірақ, қазір оның бақыт құпиясын түсіндіруге уақытының жоқ екенін айтты. Әзірше бозбала қорғанды аралай тұрсын да, мына залға екі сағаттан кейін оралсын. Бозбала қасықтан көзін алмастан кең сарайдың саты басқыштарымен түсіп-көтерілумен болды, сөйтіп екі сағаттан кейін тағы да Данагөйдің алдына келді. Ғажап шеберлер он жыл бойы өсірген бақтағы ағаштар мен гүлдер ше? Менің кітапханамдағы көне кітаптар мен жарғақтар қандай? Ұялып қалған бозбала бұлардың ешқайсысын көрмегенін мойындады, өйткені, оның бар назары оған Данагөй сеніп тапсырған май тамшыларында болды. Қолына қасық ұстаған бозбала бөлмелер мен дәліздерді аралауға тағы кетті. Бұл жолы өзін еркіндеу ұстап, қорғандағы сирек кездесетін ғажайыптарды, бөлмелерді безендіріп тұрған көркемөнер туындыларының бәрін де зейін қойып қарады.
Ол бақшалар мен бекіністі қоршап тұрған тауларды тамашалады, гүлдердің ғажайыптығы мен суреттердің және мүсіндердің орайлы орналасуын бағалады. Данагөйге оралған соң, ол көргенінің бәрін ыждаһатпен тізіп шықты. Бозбала осы сәтте тамшылардың төгіліп қалғандығын аңғарды. Сантьяго әңгімені тыңдады да, әндем уақыт үнсіз қалды. Ол шалдың өзіне не айтқысы келгенін түсінді. Малшы жер-көкті шарлағанды ұнатады, бірақ, өз қойларын да ешқашан ұмытпайды. Мельхиседек патша Сантьягоға тесіле қараған күйі қолдарын қосты да, әлдебір оғаш қимылмен басының үстінен ауада қозғалыс жасады. Сонсоң өзіне тиісті қойларды алдына салған күйі өз жолымен жүріп кетті. Кішкентай ғана Тарифа қаласының биігінде бағзы заманда маврлар салған бекініс-қорған еңсесін жоғары ұстап тұр. Егер мұнараға шықсаңыз, жүгері сататын ләпкешінің тәшкесі тұрған алаң алдыңыздан шығады, бұл жерден арғы африкалық жағалаудың жиегі де көрінеді. Және бұл күні қорған қабырғасында бетін шығыстан ескен желге тосып, Сәлімнің патшасы Мельхиседек отырды. Қойлар өз тағдырларындағы соншалықты оқыс өзгерістерден дегбірсізденген қалыпта, жаңа қожайыннан шамалы аулақтау жерде бір үйме болып ұйлығып қалыпты. Оларды бұрынғыша алдымен алаңдататын жайт – қорек табу.
Рейдте тұрған шағын баркасқа қараған Мельхиседек ондық бөлікті бергеннен кейін Авраамды бір де бір рет көрмегені сияқты, мына бозбаланы да енді ешқашан көрмейтін шығармын деп ойлады. Өмірі өлмейтіндердің тілек-ықыласы болмауы керек, өйткені, мұнда олардың өз жолы жоқ. Сөйтсе дағы Мельхиседек өз жанының түпкірінде Сантьяго атты бозбаланың жолы болғай деп жасырын тілек тіледі. Сонда ол мені есіне алған сайын бейтаныс шалды « Сәлімнің патшасы Мельхиседек » деп атап отырар еді ». Ол жанарын аспанға көтерді, сөйтті де, сәл қысылып былай деді: – Уа, Тәңірі, Сенің пайымдауың бойынша осының бәрі « тек әбігершілік » екендігін білемін. Бірақ, баз-базда кәрі патша да өзін мақтан тұта алады ғой. Ол осынау қаланың тар көшелерінде жиі кездесетін шағын асханалардың бірінде отырды. Бірнеше адам бір-біріне жағалатып, кезекпен ұзын түтікті тартып отыр екен. Осы уақыт ішінде ол қолдасып жүрген еркектерді, беттерін жапқан әйелдерді, биік мұнараға шығып, қилы мақаммен әндеткен дін қызметшілерін де көрді – олар тізелерін бүгіп жерге маңдайларын соғып жатты. Мұнда олардың өзіндік рәсімдері жүреді », – деді ол өзіне-өзі.
Бала шағында ол өз деревняларының шіркеуінде Қасиетті Иаковтың бейнесін көргені бар-ды: маврларды жеңуші ақ арғымақтың үстінде қолына қылыш ұстаған күйде бейнеленген еді, ал, оның алдында – қазір осы асханада өзімен бірге отырған адамдарға өте ұқсас пенделер тізе бүгіп жатқаны есінде. Бозбала дегбірсізденіп кетті – ол өзін айдалада жалғыз қалғандай сезінді. Оның үстіне ол жол жүрер алдындағы қарбаласта қазынаға бастайтын жолды ұзаққа жауып тастауы мүмкін бір жағдаятты әбден қаперінен жіберіп алыпты. Бұл елдегі бүкіл халық арабша сөйлейтін. Оған асхананың қожайыны жақындап келді, ол ыммен көрші үстелдің басындағылар ішіп отырғандай тағамды әкелуін сұрады. Ол дәмі ашқылтымдау шай екен, ал бозбаланың тәбеті шарапқа қарай ойысып отыр еді. Айтқандайын, мұның бәрінде пәлендей мағына жатқан жоқ-ты, тек қазына туралы ғана ойлап, оған қалай жетудің амалын қарастыру керек-ті. Қойларды сатудан ол едәуір қаржы тапты, онысы өзінің сиқырлы қасиетін көрсетіп те үлгерді – ақша қалтаңда жатқанда өзіңді тап жалғыз қалғандай сезінбейсің ғой. Тез арада, ілгеріде бірнеше күн өткеннен кейін ол пирамидалардың етегінде болады. Таза алтын көкірекшесі бар ақсақал жарты дюжина қой алу үшін оны алдауға тиіс емес шығар.
Ол оған белгілер жайлы бекіте айтты, ал, Сантьяго бұғазды кешіп өткенше тек солар жайлы ойлаумен болды. Ол әңгіменің не жайында екенін түсініп отырды: Андалузияны әрі-бері кезгіштеп жүргенде жерден және аспаннан алдан не тосып тұрғанының ырым-жорамалдарын айыра білуді үйренген еді. Құс бір жерде жыланның жасырынғандығынан хабардар ете алатын; түп-түп бұта болса, жақын жерде жылға не өзеннің барлығын меңзейтін. Осының бәріне оны қойлары үйретіп еді. Тіпті, шай да сонша ащылау боп көрінбеді. Кенет: – Сен кім боласың? Сантьяго жеңілденген сезіммен күрсінді: ол белгілер жайлы ойға батып еді, енді міне, белгі де берілді. Оған дауыстаған мұнымен үзеңгілес жас жігіт екен, өзі еуропаша киініпті, тек терісінің түсі ғана оның жергілікті тұрғын екендігін хабардар етіп тұрды. Испания екі сағаттық жерде емес пе? Сен маған да, өзіңе де шарапқа заказ бер. Шайдың дәмі маған онша жақпай тұр. Енді Сантьяго оған пирамидаларға бару қажет екендігінен хабардар етті. Ол қазына жайлы айтып қала жаздады да, дер кезде тілін тістей қойды: кім біледі, бұл араб оған жетуге көмектескені үшін ақы ретінде қазынаның бір бөлігін талап етуі ғажап емес қой.
Ол ақсақалдың айтқанын ұмытқан жоқ еді: өзіңнің қолыңа түспегенді уағда етуге болмайды. Мен саған ол үшін ақша төлер едім. Сантьяго қожайынның тым жақындап келіп бұлардың әңгімесіне құлақ түргенін байқап қалды. Ол тұрғанда сөйлегісі келмеді, бірақ, мынадай оңтайлы табылған жолбастаушыдан айырылудан да қорықты. Ол сенде бар ма? Сантьягоны мына сауал таңдандырды. Бірақ, ол шалдың сөзін ұмытпаған еді: егер сен әлденеге ынта білдірсең, бар Ғалам сенің тілегіңнің жүзеге асуына қолғабыс жасайды. Осындай ой жеңген ол қалтасынан ақшасын алып арабқа көрсетті. Қожайын болса одан сайын жақындап келіп, ақшаға үңілді, сонсоң ана бозбаламен арабша бірер ауыз сөз алмасты. Сантьягоға қожайын әлденеге ашуланған сыңайлы көрінді. Сантьяго қуанышпен орнынан тұрды да, жеген дәмі үшін есеп айырысқысы келіп еді, бірақ, қожайын оны қолынан шап беріп, сөйлей бастады. Сантьягоның жұлқынып, босанып кетуге әлі жетіп бағатын еді, бірақ, ол өзге елде болғандықтан өзін мұндай жағдайда қалай ұстау керек екендігінің ретін білмеді. Абзал болғанда жаңа танысы қожайынды итеріп жіберді де, Сантьягоны асханадан көшеге алып шықты. Танжер өзге африкалық қалаларға ұқсамайды.
Бұл порт қой, ал, портта қашан да жүліктер жосып жүреді. Оған сенуге болады. Ол қысталаң кезде көмек берді. Сантьяго тағы да қалтасынан ақшаларын алып санап шықты. Сөзімен сендірген әлгі Сантьягоның қолынан әмиянды алды. Олар Танжердің тар көшелерімен жөнеп берді – аттаған сайын әрқилы тауарға лық толған шатыршалар мен ләпкелер кездесті, одан мыңдаған адам кернеген базар алаңынан бір-ақ шықты – кісілер сатып жатты, сатып алып жатты, даурығып дауласып та жатты. Көкөніс пен жеміс қанжарлармен, кілемдер – әрқилы құбырлармен қатар жатты. Сантьяго өзінің жолбасшысын қалт жіберген жоқ – ол оның бар ақшасын алып алды. Бұл жиған-тергенін қайтып алайын деп еді, бірақ, мұным әбес болар деп есептеді. Оған қазір келген елдің әдет-ғұрыптары да беймәлім еді. Кенет ол сан қилы тауар үйінділерінің ішінен бұдан бұрын көрмеген ғаламат әсем қылышты байқап қалды: қыны күмістен соғылыпты, сабы асыл тастармен безендіріліпті. Сантьяго Мысырдан оралған бетте тап осындай қылыш сатып аламын деп шешті. Осы сәтте ол қылышты тамашалаймын деп небәрі екі секөнтке ғана алаңдағанын түсінді. Оның жүрегі зырқ ете қалды.
Ол жан-жағына қарауға қаймықты, өйткені, көз алдына қандай көрініс келерін біліп те қойған еді. Ол тағы да бірер сәт қылыштан көзін алмай тұрды, бірақ, сонсоң батылы барып басын бұрды. Айналада базар гүрілдеп, асып-тасып жатты, әрі-бері жүгіріп кеңірдек керіп жатқан халық болса мынау, кілемдер мен жаңғақтар, мыс табақтар мен көкөніс қатар жатыр, қолтықтасқан еркектер мен бетперде ұстанған әйелдер анау, бұрын-соңды жемеген тамақтың дәмі де жетіп тұр – тек қана әлгінде бірге келген жолбасшысы қас пен көздің арасында буға араласып кеткендей ғайып болды. Сантьяго әуелде өзін олар бір-бірін кездейсоқ жоғалтып алған шығар деп сендірді, сөйтті де, егер ол оралса табатын болсын деп, орнынан қозғалмауға бекінді. Шамалы уақыт өтті, биік мұнараға бір адам шықты да, дауысын мақамдап әлденені айтты – сол-ақ екен, жұрттың бәрі етпеттерінен құлап, маңдайларын жерге тигізіп бұлар да әндетті. Сонсоң тап бір ынталы құмырсқалар іспеттес тауарларын реттеп, шатыршалары мен ләпкелерін ілезде жапты. Базар босады да қалды. Күн де аспаннан еңкейе бастады, Сантьяго ол алаңды қоршаған ақ үйлердің шатырларының ар жағына жасырынғанынша соңынан ұзақ қарап тұрды.
Ол бүгін күн шыққанда өзге құрылықта болып, алпыс қойға ие болғанын және мауытышының қызымен кездесуді күткенін есіне түсірді. Бүгін таңертең ғана ол өз отарын жайылымға айдағанда не болатыны алдын ала белгілі болатын. Ал, енді сол күн батарға айналғанда ол өзге елден бір-ақ шықты, ол онда мүлде бөтен, тіпті жергілікті тұрғындар сөйлейтін тілді де білмейді. Ол енді малшы емес, ол бәрінен, ең алдымен ақшадан айырылды, бұл – енді ол еліне оралып, бәрін қайтадан бастай алмайды деген сөз. Ол өзін аяп кетті, өз тіршілігінің осынша тұтқиылдан түбегейлі түрде төңкеріліп түскеніне жаны қатты ауырды. Жылауға ұят сияқты. Ол тіпті өз қойларының алдында да жылауға ұялатын. Бірақ, қазір базар алаңы босап қалды, әрі ол өз елінен алыста еді. Сантьяго жылап жіберді. Құдай өз түстеріне сенетіндерге соншалықты қатыгез болғаны несі? Адамдар мен келгенде қуанып, өзімді қымбатты мейман сияқты қарсы алатын. Ал, енді мен қасіреттімін де, бақытсызбын. Әрі не істерімді білмей далмын. Мен кекті де күдікшілмін және бір ғана адамның алдағаны үшін бар жұртқа күдікпен қараймын.
Мен өз қолымнан келмеген соң, қазыналарды тауып ала алғандарды жек көретін боламын. Мен болмысымдағы шамалыға ілгесемін, өйткені, бар ғаламды қамту үшін мен кішкентай да түкке тұрғысыз пендемін ». Ол тым болмаса май жаққан бір кесек нан қалған жоқ па екен деп дорбасын ашты, бірақ, одан тек қалың кітаптар, күртеше мен шал берген екі тасты ғана тапты. Осы кезде оларды көрген соң, Сантьяго өзін ғаламат жеңілдеп қалғандай сезінді. Ол алты қойды мына екі асыл тасқа айырбастап алып еді ғой. Енді оларды сатса болды – билет алады да еліне қайтады. Бұл портты қала ғой, ал, онда өзін тонап кеткен жігіт айтпақшы, алаяқтар қашанда өріп жүреді. Сантьяго асхана қожайынының неге сонша қыжылдағанын енді ғана түйсінді – ол өзінің жолсерігіне сенбеуді түсіндіруге жанталасқан болды ғой. Ол тағы да тастарды қарастыра бастады, оларды баппен сипады – жылы екен. Міне, ондағы әзірше бар қазына осы. Оларға қол тигізсең, жаның жай тапқандай сезінесің. Тастар Сантьягоның есіне ақсақалды түсірді. Зердесінде оның сөздері тағы қайталанды: « Егер сен бірдеңе тілесең, бүкіл Ғалам сенің тілегіңнің орындалуына мүмкіндік жасайтын болады ».
Осының шындық екендігін оның түсінгісі келді. Ол базардың босаған алаңының ортасында көк тиынсыз тұрды, тек бұл жолы қойлардың жатын орны жайлы ойланбауға болатын еді. Бірақ, асыл тастар ол жуырда оның бүкіл өмірін айна-қатесіз білетін патшамен жолыққанын дәйекті түрде дәлелдеп берді: ол рұқсатсыз алған әкесінің мылтығы, алғаш төсек бөліскен әйел жайлы да біледі екен. Олар Урим және Туммим деп аталады » – дегені ойына оралды. Сантьяго оларды тағы да қалтасынан шығарып, дорбаға салып байқап көргісі келді. Шал сауалдарды нақпа-нақ қою керек деген, өйткені, нені қажет ететіндіктерін анық білетіндерге ғана жәрдемдеседі. Ол ақсақалдың алғыс батасы өзімен бірге ме деп сұрады да, қолын дорбадан суырып алды. Ол қолын дорбаға салып, жауап алардың алдында тастарды араластырып еді, кенет екеуінің де тесікке түсіп кетпесі бар емес пе?! Ал ол бұрын дорбасының тесілгенін, неге екені белгісіз, байқамапты. Сантьяго тастарды қайта жасыру үшін оларды жинап алуға жерге еңкейе беріп еді, осы тұста оның басына жаңа ой келді: « Белгілерге көз салып және олардың айтқанымен жүруді үйрен », – деген еді ғой шал. Белгі! Сантьяго күліп жіберді.
Сонсоң тастарды жерден алды да, дорбасына салды. Ол ондағы тесікті жамау жайлы қаперіне де алмайды – тастар егер қажет етсе, өздері кез келген минөтте сыртқа шығады. Ол өз тағдырыңнан қашуға әрекеттенбеу үшін қызыға сұрауға болмайтын жағдаяттар бар екендігін түсінді. Бірақ, тастар шал бұрынғыша онымен бірге екендігін білдірді және мұның өзі оған сенімділік бергендей болды. Ол ашық алаңды тағы да шолып өтті, бірақ, бұрынғыдай үмітсіздік кейіпте болған жоқ. Оның алдында бөтен емес – тек қана жаңа әлем көсіліп жатты. Ал ол қашанда тек қана жаңа әлемдерді танып білгісі ғана келетін. Егер оның маңдайына пирамидаларға жетуді жазбаса да, ол онсыз да кез-келген малшының көргенінен көп көрді. Жаңа әлем оның алдында тіршілік белгісінсіз – босаған базар алаңы суретінде көсіліп жатты, бірақ, ол оның буырқанған бейнесін де көріп үлгерді және бұл суретті енді ұмытпайды. Ол қылышты да есіне түсірді: әрине, оған көз суарған екі-ақ секөнт үшін тым қымбаттау төлеуге тура келді, бірақ, ол мұндай әсем дүниені бұрын ешқашан көрген жоқ қой. Сантьяго кенет әлемге кәззап пен сұмырайдың құрбаны көздерімен, сондай-ақ қазыналар мен оқиғалардың ержүрек іздеушісі көздерімен де қарай алатындығын түсінді.
Ол әлдекімнің бүйірінен түрткенінен оянды. Тура ортасына Сантьяго түнейтін жерге орныққан базар енді тағы да « тіріле » бастапты. Әдеті бойынша өз қойларын іздеп, жан-жағына қараған Сантьяго әбден оянды да, ол жаңа әлемде екенін есіне алды, бірақ, бұл сезім мұңайтқан жоқ – ол бақытты еді. Ол енді күнделікті қорек іздеп сандалмайды – қазыналар іздеуге жөнеледі! Оның қалтасында көк тиын да жоқ, бірақ, есесіне өмірге деген сенімі бар. Ол кеше түнде өзіне оқиғалар іздеу үшін тағдырын таңдап алды: ол енді кітаптардан оқыған қаһармандардың бірі болады. Бозбала асықпаған адыммен алаңның сыртына қарай бет алды. Саудагерлер өз шатыршалары мен ләпкелерін ашып жатты, ол жолай тәтті тағамдар сатушыға үстелін қойысып, тауарын жаюға көмек көрсетті. Тәтті тағамдар сатушы жымиып тұрды: ол не үшін өмір сүретінін білетін еді, әрі сонысына разы-ды, сөйтіп жаңа еңбек күнін қуанышпен қарсы алуға әзірленіп жатты. Оның жымиғаны ақсақалдың – Мельхиседектің құпия патшасының күлгенін еске түсірді. Оған өз кәсібі ұнайды », – деп ойлады да, бозбала ана ақсақал сияқты бір көргеннен адамның өз жолының қаншалықты алыс не жақын екендігін аңғара алатындығын байқады.
Сантьяго оны рахаттана жеді де рахметін айтып әрі қарай кетті. Тек осы кезде ғана олар шатыршаны реттегенше кондитердің арабша, ал өзінің испанша сөйлегені ойына оралды, десе дағы, екеуі бірін-бірі түсінген сыңайлы болды. Сантьяго белгілерді жіберіп алмас үшін Танжер көшелерінің бойымен асықпай өтуге бел байлады. Бұл шыдамдылықты талап етеді, бірақ, шыдамдылық – қай малшы болмасын алдымен үйренетін мінез. Бозбала тағы да жаңа болмыста оған қойлардың үйреткенінің кәдеге асқанын ойына алды. Хрусталь сатушы жаңа күннің қалай бел алып келе жатқандығына қарап, әр таң сайын еңсесін басатын қамығу сезіміне берілді. Оның осы өр жердегі тар көшеде, сатып алушылар өте сирек бас сұғатын ләпкесінде отырғанына отыз бес жыл болды. Енді тіршілікте әлденені өзгертуге кеш қалды; бар білетіні – хрусталь сату ғана. Оның ләпкесіне араб саудагерлері, ағылшын геологтары мен француздар, неміс солдаттары топ-тобымен келетін, бәрі де ақшалы болушы еді. Бір кезде хрусталь сату пайдалы кәсіп болатын, ал, өзі осыдан байып, қартайғанда әдемі әйелдердің жылуына бөленемін деп армандайтын. Бірақ, уақыт өзгерді, онымен бірге қала да өзгерді.
Танжерге жақын орналасқан Сеута қаласы тезірек қанат жайды да сауданың орталығы солай қарай ауысты. Көрші саудагерлер жан-жаққа кетті де, етекке түсер тұста бірнеше ғана дүңгершек қалды, ал, оларға бас сұғу үшін ешкімнің де тауға шыққылары келмейтін. Әйткенмен, хрусталь сатушының өзге таңдар жолы жоқ-ты. Ол отыз жыл бойына тек хрусталь сатумен және сатып алумен ғана айналысты, ал, ендігі жерде қалыптасқан өмірді өзгертуге кеш қалды. Ол әр таң атқан сайын сирек өтетін жүргіншілерді байқастап отыратын. Осымен ұзақ жылдар бойына айналысқандықтан болар, ол көшеде көрінгендердің әрқайсысының күн тәртібін әбден біліп алған-ды. Бірақ, түскі тамаққа бірнеше минөт қана қалғанда, оның тауар қойғышының алдында жат елдік жігіт пайда болды. Ол тәп-тәуір киініпті, сөйтсе де, хрусталь сатушы өткір көзімен тез шолып өтіп, оның ақшасы жоқ екенін анықтады. Сөйтсе де ол келермен кеткенше, түскі тағамды ысыра тұруға шешті. Есіктегі хабарландыру мұнда шетел тілдерінде сөйлейтіндіктерін хабардар етіп тұратын. Сантьяго зат әйнектің ар жағынан қожайын көрінгенін аңғарып қалды. Қожайын ештеңе деп жауап қайырмады. Сантьяго дереу шешім қабылдау қажеттігін түсінді. Оның жол дорбасында күртешесі жатқан-ды – ол мына шөлде қажет бола қоймас.
Ол күртешесін алды да стақандарды ысқылап сүрте бастады. Жарты сағаттан кейін зат әйнектегі заттардың бәрі жарқырап тұрды, оның үстіне екі адам келді де, хрусталь бұйымдардан керектерін сатып алды. Сантьяго жұмысын аяқтағаннан кейін қожайыннан тамақ сұрады. Есікке « Түскі тамаққа жабық » деген жазуы бар кішкентай тақтайшаны ілді де, ол тар көшенің жоғарғы жағындығы дәмханаға Сантьягоны бастап апарды. Олар ондағы жалғыз үстелдің жиегінен орын тепті. Хрусталь сатушы күліп жіберді: – Саған ештемені тазартпасаң да болар еді. Құран аш адамды тамақтандыруға әмір етеді. Біздің екеуімізге де миымызды қоқыр-соқырдан тазарту қажет еді. Ал, екеуі тамақ ішкеннен кейін, ол былай деді: – Мен сенің менің ләпкемде еңбек еткеніңді қалаймын. Бүгін, сен хрусталь тазалап болғанша екі сатып алушы келді – бұл дегенің жақсы ырым, ізгі белгі. Ал мен де өзім түсінбей, қойларыммен сөздері жоқ тілде сөйлестім ғой ». Шал тағы да күлді: – Егер сен тіпті менің ләпкемдегі хрустальді жыл бойына жуып, оның үстіне әр сатылған тауардан тәуір өсім алып отырсаң да, саған бәрібір жолыңа қарыз алуыңа тура келеді. Танжер мен Мысырдың арасы – мыңдаған шақырым шөл.
Бір сәтке сонша тыныштық орнағаны сондай, бүкіл қала тап бір ұйқыға шомғандай болды. Базарлар да, өз тауарларын мақтаған саудагерлер де, мұнараға көтеріліп, әндетіп азан шақырған адамдар да, сабы оюланған қылыштар да жоғалып кетті. Үміт пен қызық оқиға да, кәрі патша мен өз Жолы, қазыналар мен пирамидалар да ғайып болды. Сантьягоның жан дүниесі жансызданып қалғаннан кейін, бүкіл ғаламда тыныштық орын тепті. Ол ауруды да, азапты да, көңілі таза қалғандығын да сезбестен – тоқтап қалған жанарымен дәмхананың ашық есігіне қарады да, тек өлгенді, бәрінің осы сәтте бітіп мәңгілікке тоқтағанын ғана ынтыға тіледі. Сатушы оған қарап қабағын қозғады – әлгінде ғана, таңертең ол сондайлық көңілді еді ғой, ал, қазір қабағы үйірілген бұлттан да қатыңқы, көңілділік күйінің ізі де қалмапты. Бозбала жауап қайтарған жоқ. Сонсоң орнынан тұрды да, үстіндегі киімін реттеп, жол дорбасын қолына алды. Сөйтті де, үндемей тұра тұрып, былай деп қосты: – Маған бірнеше қой сатып алу үшін ақша керек. ЕКІНШІ БӨЛІМ Сантьяго дүңгіршекте айға жуық еңбек етті, бірақ, жаңа кәсіп оған онша ұнады деуге болмайтын еді.
Хрусталь сатушы күн ұзақ затәйнек жанында отырып алып, бозбалаға тауарды байқап ұстау керектігін айтып, міңгірлеумен уақыт өткізетін. Бірақ, жұмыстан шығуға тағы болмайды, өйткені, саудагер қазымыр болса да, адал адам еді және өз уағдасын ұстады: Сантьяго ықтиятты түрде әр сатыған тауардан үстеме телем алып отырды, тіпті шамалы қаржы да жинақтады. Бірақ, бірде таңертең ол өз тапқанын қақпалап есептеп еді, сонда егер қазіргідей жалақы алып отыратын болса, қажетті қойларды бір жылдан кейін бір-ақ сатып ала алатындығына көз жеткізді. Бірақ, қойлар мен малшылардың тірлігі сондай. Сатушы бұл кезде бокал сатып алмақшы болған келушіге қызмет көрсетіп жатқан. Осынау тұйық көше – кезінде Танжердің барлық тұрғындарын тартып тұрған уақыт тап бір қайтып оралғандай, сауда ширақ жүріп жатқан-ды. Саған сонша не жетпей жатыр? Өмірден тым артықты талап етіп қажеті не? Өйткені, өмір адамның өз тағдырының жетеуімен жүргенін қалайды ». Ал, қожайын бұл екі арада Сантьягоның айтқанын ой таразысына салып жатты. Оның ләпкеде бой көрсетіп отырғанының ө зі-ақ ізгі белгі – ақша дегеніңіз кассаға ағылуда және ол осынау испандық бозбаланы жалдағанына еш өкінген жоқ.
От тапқанынан көбірек алатын болса да, сауда мұнша ширақ жүреді деп болжамаған хрусталь сатушы оған ауқымды үстеме төлемдер ұсынған-ды. Саудагерге оның өз қойларына оралатын кезі де жақындап қалғандай көрінді. Қазыналар мұңды естелікке айналды, сондықтан, ол олар жайында ойламауға тырысты және қожайынға көрген түсін айтып жатпады. Ал, ол пирамидалар дегенің – тек тастардың үйіндісі ғана. Сен ондайды өз аулаңда да сатып ала аласың. Сантьяго оның бұл уәжіне: - Сіздің алысқа апаратын саяхаттар жайлы түстер кермегеніңіз көрініп тұр, - деп жауап қайырды да, кезекті сатып алушыны қарсы алуға кетті. Екі күннен кейін қожайын затәйнек туралы әңгімеге қайта оралды. Ал, сен екеумізге өз қателіктеріміз үшін ғұмыр бойына төлем төлеуге тура келеді. Сәттілік бізге жол ашып тұрған кезде, қас қағым уақыттың өзін ұстау керек, ол бізге көмектесіп жатқанда, біз де оған қолғабыс жасағанымыз абзал. Бұл өзі де қолайлы Бастау деп аталады. Жаңа бастағандардың жолы болғыш келеді. Шал үнсіз қалды да, сонсоң жауап қайырды: – Пайғамбар бізге Құран түсірді де, тек бес парыз ғана жүктеді, оларды біз өмір бойы орындап отыруымыз қажет.
Ең бастысы – Алладан басқа Құдай жоқтығын ұмытпау. Өзге төртеуі күніне бес рет намазға жығылу, Рамазан айы туғанда ораза тұту, кедей - кепшікке мейірімді болу... Сөйтті де, тағы да үнсіз қалды. Пайғамбарды еске алған кезде оның көздеріне жас келді. Ол ширақ, шыдамсыз да ыстық қанды адам болғанымен бар өмірін Мұхаммедтің заңымен орайлы жүргізе алды. Ал, міне, әрбір діндардың бесінші міндеті – қажылыққа бару. Біздің әрқайсымыз ғұмырымызда бір рет болса да, Меккеге баруымыз керек. Мен шөлді қалай қиып өтіп, қасиетті тас тұрған алаңға қалай келетінімді, оны жеті рет айналып, тек оған содан кейін ғана қол тигізетінімді көз алдыма мың рет әкелген шығармын. Мен әрдайым маңымда қанша жұрт болатынын және менің дауысымның жалпы дұғалық хорға қалай араласатындығын көз алдыма әкеле аламын. Бірақ, мені қатты кеңіл қалу тосып тұрған жоқ па деп қауіптенемін, сондықтан тек армандағанды ғана артық көремін. Ол сол күні Сантьягоға жаңа затәйнек жасауға рұқсат берді. Жұрттың бәрі армандамайды және бірдей түс те көрмейді ғой... Арада және екі ай өтті — жаңа жылжымалы затәйнек өз міндетін атқарды: дүңгіршекке сатып алушылар үсті-үстіне кетіп жатты.
Сантьяго былай деп жобалады: егер сауда-саттық ілгеріде де осылай жүретін болса, ол жарты жылдан кейін Испанияға оралып, алпыс емес, одан екі есе көп қой сатып алуға шамасы келеді екен. Және жыл өтпей жатып, ол отарын екі еселейді де, арабтармен саудаласа бастайды, өйткені, ол қазірдің өзінде олардың тілінде айтарлықтай түсінісуге жарап қалды. Базардағы ана жағдаяттан кейін ол дорбашасынан Урим мен Тумим аталатын тастарды алған жоқ, өйткені, қожайыны үшін Мекке қандай орындалмас арман болып көрінсе, Мысыр оған да солай болды. Ол өз жұмысына разы-ды және ылғи Тарифа жағалауына жеңімпаз санатында кеменің сатысынан салтанатпен қалай түсетіндігін көз алдына үнемі елестететін. Бозбала оны білетін. Және өз мақсатына жету үшін жұмыс істеп жатыр. Бәлкім оның маңдайына өзге елде болуды, онда алдамшыға килігіп, ал, содан кейін бір тиын да жұмсамай өз отарын екі еселеуді жазған шығар? Ол өзін-өзі мақтан етіп тұрды. Ол көп жағдайға үйренді: енді хрустальмен сауда жасау қолынан келетін болды, сөздері жоқ тілді меңгерді және белгілерді оқи алатын халге жетті.
Бірде ол әлдебір адамның осынша ердің биігіне шыққаны мынау, ал, мұнда тіпті тізе бүгіп шел басатын жер жоқ екенін айтып, шағымданғанын естіді. Сантьяго бірден мұның белгі екенін сезіп, қожайынына былай деді: - Тауға шығатындарға неге шай сатпасқа? Адамдар әдетте әдемілікке үйірсек келеді ғой. Қожайын еш жауап қайырмастан оған біраз қарап, отырып қалды. Бірақ, күн еңкейіп, кешкіріп қалған еді, ол намазын оқып, ләпкесін жауып, оның қарсы алдындағы жолдың жиегіне жайғасып, Сантьягоға арабтар жақсы көретін мүштікті — наргилені тартуды ұсынды. Ал, ол үшін маған ақша керек. Шал наргилеге бірнеше кемір шоқтарын салды да, тереңнен сорды. Хрустальдің жақсысын жаманынан айыра білемін, сауданың да бар иір-шиырын меңгердім. Өз шаруамның қалай жүріп жатқанына ризамын және де оны кеңейткім келмейді. Сатып алушыларға шайды хрусталь стақандармен берсең, расында біздің айналымымыз өсуі ғажап емес, тек бәрін де өзгертуге тура келеді. Сен осында келіп бой көрсеткенше, мен жиі ойланатынмын, сонша уақыт бір орыннан танымай отырғанымда, менің қаншама достарым келіп-кетіп, байлыққа кенеліп, немесе қайыршылық күйге ұшырады десеңізші?! Мен бұл турасында терең қайғыратынмын.
Ендігі жерде менің дүңгіршегім маған қажет ауқымды екендігін түсінемін. Мен өзгерістерді іздемеймін, олардың қалай жүзеге асырылатынын да білмеймін. Мен өзіме-өзім өте үйренгенмін. Бозбала не деп жауап берудің жөнiн таппады. Шал болса, жалғастыра берді: - Сені маған Құдайдың өзі жібергендей. Ал, мен бүгін мынаны түсіндім: егер сен Құдайдың ықыласын қабыл алмасаң, онда ол қарғысқа айналады. Мен тіршіліктен басқа ештеңе қажет етпеймін, ал, сен мені ондағы көз жетпейтін алысқа кетуге зорлайсың. Мен оларға қарағанда, игермеген мүмкіндіктерімді сезінемін, с ө йтемін де, өзімді бұрынғыдан нашарлау байқастаймын, өйткені, мен қажеттінің барлығын ала аламын, бірақ маған оның қажеті жоқ. Олар тағы шамалы уақыт наргите тартып отырысты. Күн де батты. Қожайын мен бозбала арабша түсіністі - Сантьяго бұл тілді игергеніне ете разы еді. Қаншама заман, не ықылым уақытта өзге тіршілікте қойлар әлемдегі бар болмысты түйсінген сияқты көрінетін. Ал, бірақ, араб тілін олар үйрене алмас. Оны да өздері үйренген жоқ, - оларды үйреткен мен ғой ».
Және наргиледегі көмір шоқтарын сөндіре отырып, ол ертеңнен бастап, « Сантьяго, шайды хрусталь стақандарға құйып сата беруіңе болады », - деді. Өмір өзенін тоқтату мүмкін емес. Тік жармен көтерілген адамдар кенет ең биікте хрусталь стақандарға құйған салқын да бой сергітер жалбыз салынған шай ұсынатын дүңгіршекті көретін болды. Ендеше оған кіріп, неге шөл баспасқа? Екінші адам шайды хрусталь стақаннан ішкенде әрі дәмді, әрі хош иісін ұзақ сақтайды деген пікір айтты. Үшіншісі жалпы Шығыста шайды хрустальдан ішу көне дәстүр ретінде қалыптасқан деді, өйткені, оның сиқырлы қасиеттері бар. Және бұ жайында көп жұрт тез арада құлағдар болып, осынау көне кәсіпке қандай Тың жаңалықтар енгізуге болатындығын өз көздерімен көргілері келіп, халық осылай қарай ойысты. Шайды хрусталь стақандарға құйып беретін өзге де орындар пайда бола бастады, бірақ, оларға бару үшін биікке көтерілмейсің, сондықтан бос тұратын болды. Біраздан кейін ләпкеге тағы екі көмекшіні жалдауға тура келді. Енді, онда тек қана хрусталь емес, күнде жаңалық іздеп, лек-легімен келіп жатқандарға шай ұсыну әдетке айналды. Осылайша жарты жыл етті. Бозбала күн шықпай оянды.
Ол африкалық құрылыққа алғаш рет аяқ басқалы он бір ай және тоғыз күн өтті. Ол осы күнге арнайы сатып алынған ақ кездемеден тігілген араб бурнусын ( күләпарасы бар кең плаш ) киіп, басына орамал жапты, оны түйе терісінен жасалған дөңгелекпен бекітті, жеңіл сандалын аяғына ілді де, дыбыссыз төмен түсті. Қала әлі ұйқы құшағында болатын. Сантьяго жидекті қайнатпа жаққан нанның бір кесегін жеді де, хрусталь стақаннан шай ішті. Сонсоң ләпкенің табалдырығына отырып наргиле тартты. Ол осылайша наргилесін сорғыштап мүлде жалғыз отырды, ешқандай ойға берілмей, тек шөлдің иісін жеткізген желдің тұрақты да бір сарынды шуылына ғана құлақ түрді. Тартарын тартып болған соң, қалтасына қо л ын са л ды да, бірнеше мин ө т бойына одан алып шыққан дүниеге үңілді. Оның саусақтары алақанға әрең сиятын бір буда ақшаны сығымдап тұ рды – оған қайтатын билет те, жүз жиырма қой сатып алуға және Испания мен қазір өзі тұрып жатқан ел арасында сауда жүргізуге де рұқсат алуына жетіп бағар еді. Сантьяго қожайынының оянып, дүңгіршегін ашар кезін шыдаммен тосты. Сонсоң олар тағы да бірге шай ішісті. Қожайын үн қатқан жоқ.
Шал шай қайнатуды жалғастырған күйі тіс жарған жоқ. Ақыры ол бозбалаға мойынын бұрды. Сен менің дүңгіршегіме жан бітірдің. Бірақ, мынаны білгейсің: мен Меккеге бармаймын. Сондай-ақ өзіңнің де қойлар сатып алмайтыныңды біліп қой. Сөйтті де, бозбалаға батасын берді. Сонсоң Сантьяго өз бөлмесіне барып, оны-мұнысын жинақтап еді, үш қапшық болып шықты. Ол кенет есіктің маңайындағы өзінің ескі малшылық дорбашасын байқап қалды. Өзі ол жайлы ұмытып та кеткен-ді, әрі көптен көзіне де түспей жүретін. Ол күртешесін көшедегі ұл балалардың біріне сыйламаққа дорбашадан алып еді, сол мезетте Урим және Туммим атты екі асыл тас еденге домалай жөнелмесі бар емес пе? Бозбала осы кезде кәрі патшаны есіне түсірді де, соншалықты уақыт ол жайлы ойланбағанына өзі де таң қалды. Жыл бойына тек қана бір мақсатпен - Испанияға құр қол қайтпас үшін қаржы жинақтау жолында еш тыныссыз еңбек етті. Бозбала тастарды еденнен көтеріп алды, тап осы сәтте оны тағы да ақсақал қасында тұрғандай сезім баурады. Тұтас жыл ауыр іс-қимылда өтті, ал, енді белгілер кететін уақыт келіп жеткенін көрсетіп тұр.
Бірақ, қойлар оны одан да маңыздылау нәрсеге: әлемде барша жұрттың бәріне түсінікті тіл барлығына үйреткен еді. Және жыл бойына сауда өрлей берсін деп тырысқан Сантьяго әркімге түсінікті тілде сөйледі. Ол махаббатпен және ынтамен істелетін, сенетін әрі тілейтін дүние үшін жасалатын шабыт-жігер тілі болатын. Танжер оған бөгде жер болудан қалды, енді, бозбала өзіне осынау қала бағынғандай, бар әлем бағынуы мүмкін екендігін сезінді. Бірақ, ақсақал қарақшылар жайлы да, ұшы-қиырсыз шөлдер жайлы армандаса да, сол армандарының орындалғанын тілемейтін адамдар жайында да тіс жарған жоқ еді. Ол « пирамидалардың тек тастардың үйіндісі ғана екенін, егер әркім ойына келсе, ондайды ез бақшасында да жасап ала алатындығын » оған айтқан жоқ. Кәрі патша бозбалаға онда қойлар сатып алуына ақша пайда болған кезде, ол осы қойларды сатып алуға тиісті болады деп айтуды да ұмытыпты. Сантьяго өз дорбашасын алды да, езге дүниелеріне қосты. Сатымен төмен түсті. Қожайын ерлі-зайыпты шетелдіктерге қызмет көрсетіп жатты, ал, тағы екі сатып алушы хрусталь стақандардан шай сораптап, ләпкеде әрі-бері жүрді. Дәл мұндай ерте уақыт үшін келушілер көп болатын.
Сантьяго тек енді байқады - қожайынның шаштары Мельхиседектің шаштарын ойға түсіреді екен. Оған Танжерде ешқайда барып, ештеңе жей алмаған алғашқы таң да есіне түсті – сонда тәтті тағам сатушының қалай жымиғаны да кәрі патшаны ойына түсірді. Бірақ, ол онсыз да өз тағдырының соңынан ілесіп жүретіндерге әрдайым бой керсететіндігін маған айтып еді ғой? » Ол қоштаспай кеткенді жөн көрді - өзгелердің алдында жылағысы келмеді. Бірақ, ол осының бәрін, мұнда үйренген тамаша нәрселердің бәрін сағынатынын түсінді. Ол езіне деген сенімділікке ие болып және әлемді тізе бүктіру мақсатын алдына қойды. Өз арманын жүзеге асыру үшін ол жыл бойына бел шешпей еңбек етті, бірақ, ол арман әр минөт сайын өз тартымдылығын жоғалта бергендей болды. Бәлкім, ол арман емес те шығар? Ол сияқты ғұмыр бойы Мекке жайлы армандап, бірақ, ешқашан жолға жиналмау керек пе? » – деп ойлады ол, әйткенмен қолындағы тастар кәрі патшаның күші мен шешімділігін жеткізгендей сыңай білдірді. Таңқаларлық дәл келісті қараңыз: әлде бұл белгі ме? Әрине, ондағы алдаушы жоқ еді. Қожайын бір шәшке шай әкелді. Ал, пирамидаларға барудың өзге орайы келе қоймауы ықтимал.
Алтын көкірекшелі ақсақал менің күллі тарихымды біліп шықты. Маған нағыз патша, оның үстіне данагөй кездесті ғой ». Оны Андалузия жазықтарынан екі-ақ сағаттық жол бөліп тұрды, ал, оны мен пирамидалар арасында шетсіз-қиырсыз шөл жатты. Бірақ, ол бұған өзгеше қарауға да болатындығын түсінді: қазынаға деген жол өзі оған тұтас бір жыл уақытын жоғалтса да, екі сағатқа болсын қысқарды емес пе? Ал, шөлді жақсы көруге бола ма? Бірақ, менің қазынамды жасырып жатқан тап осы шөл ғой. Егер оны таба алмасам – үйге қайтармын. Менде уақыт та, ақша да болып тұрған кезде талаптанып, байқап көргеннің несі мін? » Ол осы мезетте ұланғайыр қуанышты сезінді. Оған мал бағуға жол қашанда ашық. Оның үстіне ол әрдайым хрустальмен де сауда жасай алады. Әрине, әлемде жасырын жатқан өзге де қазыналар кеп қой, бірақ, басқаға емес, тек өзіне ғана бір түсті айнытпай екі рет көруге, әрі кәрі патшаны кездестіруді жазыпты. Ол асханадан өзіне ырза болған кейіпте шықты, әрі тауар әкелушілердің бірі шөлді көктей өткен керуендермен хрусталь жеткізіп тұрғанын зердесіне түсірді.
Сантьяго Урим мен Туммимді қолдарына қысып ұстап отырды – ол осынау тастардың арқасында тағы да өз қазынасына сапар шегуге бел байлады. Мельхиседектің: « мен қашанда өз тағдырынан тайқымай жүретіндердің жанынан табыламын », - дегені ойына оралды. Ең оңайы мынау: сауда қоймасына барып, пирамидалар ел айтқандай, соншалықты алыс па деп сұраған абзал. Ағылшын отырған мекен мал қораны ойға түсіретін – одан тердің, шаңның, малдың иісі ентелеп тұратын еді. Бірақ, шегінетін жер жоқ еді. Белгілердің айтқанымен жүру керек-ті. Ол өзінің бар өмірін бүкіл ғалам сөйлейтін жалғыз тілді табуға арнады, – сол үшін оқыды да. Ол әуелі эсперантомен айналысты, сонсоң әлемдегі діндерді зерттеді, ақыры – алхимияға келіп тіреді. Енді міне, ол эсперанто тілінде еркін сөйлейді, әрқилы діни нанымдардың тарихын түбегейлі түрде біледі, тек әлі күнге атхимик бола алмай-ақ қойды. Әрине, оған қайсыбір құпиялар ашылды да, бірақ, ол қазір жеткен жерінде кептеліп қалған сияқты, сейтіп өз зерттеулерінде бір қадам да болса ілгері баса алмай қойды.
Оның алхимиктердің бірінен көмек табамын ба деген әрекетінен де ештеңе шықпады – олардың бәрі де тым тұйық, әрі оғаш мінезді болып шықты, олардың баршасы тек өздерін ғана күйттейді, сондықтан олардан көмек, не кеңес күтіп әуре болмай-ақ қойғанның өзі жақсы. Бәлкім, мұның бәрі олардың Пәлсапалық Тас құпиясын шеше алмай қойғандықтарынан шығар? Ағылшын әкесінен қалған мұраның бір бөлігін езінің нәтижесіз ізденістеріне жұмсап қойған болатын. Ол әлемдегі ең бай кітапханаларды жағалай шапқылап, алхимия жөніндегі өте сирек кездесетін, ең маңызды кітаптарды жинаумен болды. Ол сондай кітаптардың бірінен осыдан көп жыл бұрын Еуропада болған араб алхимигі туралы оқыды: оның атағы жер жарыпты, жасы екі жүзден асқан екен және ол Пәлсапалық Тасты тауыпты – мұның өзі ғажап әсер етеді ғой, бірақ, Ағылшын үшін де аңыз болып қана қалар ма еді, қайтер еді, егер оның шөлдегі археологиялық сапарынан оралған бір досы ғаламат дарыны бар араб жайлы айтпаса?! Ол Әл-Фаюм көгалды алқабында тұрады екен, жұрттың айтуынша екі жүзге толған бұл қария М ə ңгіліктің шипалы сусынын табумен қатар, қолынан кез келген металды атынға айналдыру да келетін көрінеді.
Ағылшын осыны естісімен күллі шаруалары мен кездесулерін тастады да, өз кітапханасынан ең қажетті деген кітаптарды алды – енді ол міне, мал қораға ұқсас ағаш барақтың ішінде отыр, ал, оның сыртында Сахараны көктей өтпекші керуен сапарға шыққалы жатыр, әрі ол өзінің жолында әл-Фаюм көгалды алқабын басып өтеді екен. Бұл кезде оған арқасында жол дорбалары бар жас араб жақындап келді де, сәлем берді. Ағылшын: — Шөлге, – деп жауап қайтарды да, кітап оқуын әрі жалғастырды. Оның әңгіме–дүкен құруға еш зауқы жоқ болатын: өзі он жылда не үйренгенін зердесінде қайта жаңғыртуы керек еді; Алхимик оның білген-ұққанын тексергісі келуі ғажап емес. Бұл екі арада әлгі бозбала да жайғасып, арқасындағы дорбашығынан кітап алып, парақтай бастады. Ағылшын оның испан тілінде екенін аңғарып қалды. Егер мына бозбала да Әл-Фаюмға жол шегетін болса, онда бос уақытта онымен сөйлесіп отыруға болады. Бұл жолы қасында Мельхиседек патша жоқ еді, бозбала сонда да зейінін жинақтап ала алмады. Оған қоса өзін дұрыс шешім қабылдадым ба деген ой да алаңдатты. Бірақ, Сантьяго ең бастысын түсінген еді: кез келген шаруадағы шешім – тек бастама ғана.
Адам әдетте таңдау жасап, әлденеге бел буғанда, ол өзін ойламаған жерге алып кететін буырқанған ағын қойнауына сүңгігендей болады. Тура сондай мына керуен де менің таңдауым, менің шешімім шығар, бірақ, оның жүрер жолы мен үшін құпия болып қала бермек ». Жанындағы еуропалық та кітап оқып отырды. Ол Сантьягоға онша ұнаған жоқ: өзі бараққа кіргенде әлгі адам оған жақтырмай қарады. Айтқандайын, бұл ештеңе емес - егер ол әңгімені үзіп тастамаса, олар бәрібір танысар еді ғой. Бозбала кітабын жапты – оның мына шетелдікке еш ұқсағысы келмеп еді, - сонсоң тастарын алып ойнай бастады. Сантьяго оларды жедел жасыра қойды. Әлемде мұндай тастар миллиондап саналады, бірақ, түсінетін адам ғана Урим мен Туммимді бірден таниды. Бірақ, мен олар бұл аймақтарда кездесер-ау деп қаперіме де алған жоқ едім. Жатжерлік тура тілі байланып қалғандай сенімсіздеу қозғалып қалтасынан дәл Сантьягонікіндей екі тас алып шықты. Малшылар Патшаны әлемде әлі ешкім білмеген кезде алдымен мойындады. Патшалардың малшылармен сөйлескенінде тұрған пәлендей ештеңе жоқ, - деп Ағылшын бозбала түсінбей қалды-ау деп қорыққандай және қосты: Урим мен Туммим туралы - Таураттан оқып білуге болады.
Құдай тек осы тастармен ғана жорып-жорамалдауға рұқсат берген. Абыздар оларды алтын көкірекшелеріне салып жүретін болған. Бұдан кейін Сантьяго қоймаға келгеніне өкініш білдірмеді. Мен өзгеден бұрын осынау баршаға бірдей тілді іздеп жүрмін. Сондықтан да мен осында келдім. Мен осы баршаны бірдей игерген адамды – Ахимикті табуым керек. Олардың әңгімесі қойманың иесі – жуантық арабтың келуімен үзілді. Ал сен өзің қайдансың? Сантьяго Испаниядан екенін айтты. Ағылшын қуанып қалды: арабша мәнермен киінгенмен, еуропалық екен ғой. Және өзіндегідей Урим мен Туммимі бар Сантьягомен кездесуі жай ғана жағдаяттардың тек үйлесуі емес шығар? Сонсоң бозбала Алхимикті іздеп жүрген жоқ па деп індетті. Бірақ Ағылшын оның айтқанына мән бермегендей сыңай білдірді де, тек былай деді: – Бір мағынадан алғанда – мен де іздеп жүрмін. Жолға жылжуға екі жүздей адам жиналыпты, ал, мал дегеніңіз – түйелер, жылқылар, есектер – екі еседей артық десе болар. Ағылшынның кітаптарды нығарлай толтырған бірнеше шабадандары бар екен. Аулада әйелдер, балалар мен бетіне қылыш, арқасына мылтық асынған еркектер үйме-жүйме болып жүрді. У-шудың қаттылығы сондай, көшбасыға өз айтқандарын бірнеше рет қайталауға тура келді.
Ал, мен болсам, тек Аллаға ғана сыйынамын, әрі оның атымен ант етемін: мен тағы да шөлді жеңу үшін қолдан келгеннің бәрін істеймін. Енді сендердің әрқайсысың өздерің сенетін құдай мен жағдаяттар қалай орайласса да, маған бағынатын боламын деп ант етсін. Шөлде бағынбау деген – ажалдың тура өзі. Дауыстардың тұншыға гуілдегені естілді – бұл әркімнің өз Құдайына жалбарынған сыңайы еді. Сантьяго Христтің атымен ант етті. Бұл рәсiм ант бергеннен ұзағырақ созылды – жүргіншілер Тәңіріден қорғаныс һәм қамқоршылық тілеп жатқан-ды. Сонсоң кернейдің созалаң дауысы естілді де, әркім өз ертоқымына орнықты. Бозбала жолсерігінің өз түйесіне кітап лық толы шабадандарды күшпен қалай артқанын көріп, байғұс жануарды аяп кетті. Әйтсе де Сантьяго Ағылшынның нені айтқысы келгенін айқын біліп тұрды: оқиғалардың бірімен-бірін байланыстыратын құпия тізбек болады. Міне, сол тізбек оны малшы болуға, бір көрген түсін екі рет көруге, африкалық жағалауға жақын келуіне, алаяқтың алдауына түсуіне және хрусталь сататын ләпкеге жалдануына мәжбүр етті және... « Неғұрлым өз жолыңмен ұзағырақ жүретін болсаң, ол соғұрлым сенің өміріңді күштірек анықтайтын болады », - деп ойлады бозбала. Керуен шығысқа қарай бет түзеді.
Таң рауаннан жылжи бастап, Күн аспанның заңғарына жеткенде бір тыныстап, ыстықтың шегіне барғанын өткерген соң, қайта қозғалып отырды. Сантьяго Ағылшынмен шамалы ғана сөйлесуге мұршасы жетті, өйткені, анау көбіне кітаптан бас алмай қойды. Бозбала көптеген жолсеріктерін үндемей тінте қарады. Қазір олар жолға шығар алдындағы түрлеріне ұқсамай қалыпты. Онда әбігершілік өктем еді: айғай-шу, балалардың жылаған даусы және жылқылардың кісінегені көпестер мен жолбасшылардың айғайымен араласып жатты. Ал, мұнда – шөлде тыныштықты тек мәңгі соғып тұратын желдің ызыңы мен жануарлар аяқтарының астындағы құмның шықырлағаны ғана бұзады екен. Тіпті жолбасшылар да үнсіздік сақтап келе жатты. Ал, ол болса, мылқау да үнсіз. Сантьяго шөлде алғаш рет болса да, мал айдаушының не жайлы айтып тұрғанын түсінді. Ол өзі де теңізге немесе отқа қарап отырып, апаттың алапат күшіне еріп кеткендей сан сағат бойына ештеңе де ойламай, әрі бір ауыз сөз айта алмай сілейіп қалатын. Ол маған ең көне болмыстың өзі – менің бұрын көргенімнің барлығының да ең данагөйі болып көрінеді ». Ал, мұндағы жел қас-қағым сәтке де толас табар емес және Сантьяго оның күшін Тарифадағы мұнарада тұрып-ақ сезінгенін есіне түсірді.
Андалузияның жайылымдарында жем-шөп пен су іздеп қыдырыстап жүрген қойларының жүнін еппен ғана ұйпалақтаған да осы жел шығар? Несі бар, жарайды. Қойлар да жерден жерге қоныс аударып жүретін әркім сияқты, ажырасудың болмай қоймайтынын біледі ». Осы кезде оның есіне мауытышының қызы түсті – ол ендігі күйеуге шығып кеткен болар? Кімге? Бәлкім, жүгері сатушыға ма? Әлде оқи білетін, әрі адам нанғысыз тарихтарды суша сапыратын малшыға ма – Сантьяго сияқтылар жалғыз емес қой. Оның неге екені белгісіз, бұған сенімділігі бозбалаға ғажап әсер қалдырды: мүмкін ол Жалпыға бірдей тілді меңгеріп және әлемдегі қазіргі мен өткеннің барлығын білетін шығар? Енді, ол бұл болмыстың барлық адамдардың тағдырлары өзара байланысқан тіршіліктің бүкіл ғаламдық ағынына жанның тез батуы екенін түсінген еді. Бізге бәрін білу маңдайымызға жазылған, өйткені, бәрі бұрын жазылып қойылған. Кейде құмдақ шөл тастаққа айналады екен. Егер керуен қойтастың алдынан шықса, оралып өтетін болды, ал, шашырап жатқан тастарға киліксе, айналып өту әдісін қолданды. Егер құм тым ұсақ әрі борпылдақ болса, оған түйелердің сирақтары терең батып кететіндіктен өзге жол іздеуге тура келіп жатты.
Кейде аяқтың астынан сор білініп отырды - бұл осы маңайда бір кезде көл болған деген сөз – ондайда жүк теңделген жануарлар аянышты түрде оқыранумен болды. Мал айдаушылар жылдам қозғалып, оларды сипалап, тыныштандырып жатты, сонсоң жүкті өз иықтарына алып тек жолдың әлгіндей қиын-қыстау жерінен өткеннен кейін ғана түйелер мен аттарды қайыра « сірестіріп » отырды. Егер мал айдаушы ауырса, не өлсе, оның серіктері әлгінің түйелерін кім алып жүретініне жеребе тастайды. Мұның бәрінің жалғыз-ақ себебі бар-ды: керуен қанша айналсоқтап, бағытын өзгерткенмен, ол мақсатты жерге жетуге табан аумай қозғалудан тайған емес. Кедергілерден өткен соң, жасыл алқап - оазис жатқан жерге жөн сілтеп тұрған жұлдызға қарай тағы да жүріп отырды. Ол таңғы аспанда талай жарқырап тұрған, ал, адамдар мынаған сенімді еді: жұлдыз оларды су, пальмалар көлеңкесі, салқындық, жанға жайлы тынысы бар өңірге бастайды, апарады. Тек жалғыз Ағылшын ғана кезекті кітапқа зейін қоюмен ештеңені байқамайтын сияқты көрінеді. Сантьяго да сапардың алғашқы күндері кітап оқығысы келген болатын. Бірақ, сонсоң одан да жан-жаққа қарап, желдің шуылын тыңдағаны әлдеқайда қызықты екенін түсінді.
Ол өзінің түйесін ұғынуды үйренді, оған бауыр басып алды, ал, сонсоң, кітапты артық жүк ретінде лақтырып жіберді. Әйткенмен ол бұрынғыша кітапты ашса болды, одан әрдайым қызықты бірдеңе табыларына сенімді еді. Ол бірте-бірте өзімен қатар келе жатқан мал айдаушымен достасып алды. Әр кеш сайын, керуен аялдауға тоқтап, алаулар жағылғанда, Сантьяго оған өзінің малшылық тіршілігінен әрқилы оқиғалар айтып беріп отырды. Ал, енді бірде мал айдаушы өзі жайлы айта бастады. Менің үйім, бау-бақшам, бала-шағам да болды, сөйтіп өле-өлгенше уайым-қайғысыз тұра берер ме едім, қайтер едім? Бірде, астық мол шыққан жылы біз одан түскен қаражатқа бар отбасымызбен бірге Меккеге барып қайттық – сөйтіп мен діндарлық міндетімді де өткердім, енді, таза армен өлуіме де болушы еді. Әйтеуір өзім бәріне разы болатынмын. Бірақ, бірде жер қозғалды да, Ніл жағасынан асып кетті. Енді, өзгенің бақытсыздығы мені де шарпып өткендей болды. Көршілер жайылма су олардың зәйтүн ағаштарын шайып кетпес пе екен деп қорықты, әйелім болса балаларға алаңдады. Мен еңбекпен табылған бар дүниенің қалай құрып жатқанына зәрем ұшып қараумен болдым.
Осыдан кейін жер де өнім беруді тоқтатты – маған басқа амалмен нан тауып жеуге тура келді. Сөйтіп мен түйе айдаушылыққа ауыстым. Сонда маған Алланың мына сөздерінің мән-мағынасы ашылды: беймәлім жағдаяттан қорықпау керек, өйткені, әркім қажет еткенін тауып, мұқтаж болғанын алуға қабілеті жетеді. Біз бәріміз қолда барды – мейлі ол егін, немесе өмірдің өзі болсын – жоғалтып алуға қорқамыз. Бірақ, бұл қорқыныш біздің тағдырымыз да және әлемнің тарихы да бірақ қолмен жазылатынын түсінген сәтте-ақ өте шығады. Бірақ, бір жолаушылардың қажет еткендері екіншілерінен табылған жағдай болған емес. Мал айдаушылар алаудың айналасына алқа-қотан отырып алып, бір-біріне шаңдақ құйындар жайлы айтатын, шөлдің қилы қылықтарынан байқағандарын бөлісетін. Оттың басына кейде керуен жүретін жолды ұңғыл-шұңғылына дейін білетін беймәлім бәдәуилер де кететін. Олар қарақшылар мен тағы тайпалардың шабуылынан қай жерде байқастау керектігін ескертетін, ал, сонсоң, үндеместен қалай пайда болғандарындай қараңғылық құшағына сіңіп жоқ болатын. Осындай кештердің бірінде мал айдаушы жанында Сантьяго мен Ағылшын отырған алаудың қасына келді. Сантьяго орын алған үзілісте іс жүзінде үрейлену әуелден ілініп қалғандай сезінді. Ол жалпыға ортақ дыбыссыз тілді түсінетіндігіне тағы да көзі жетті.
Үнсіздікті бұл керуен үшін қаншалықты қауіпті екенін білгісі келген Ағылшын бұзды. Қалғанын біз үшін Алла шешеді. Бізге үйірілген қырсықты да аластайтын сол. Мактуб, – деп құпия сөзді қосты да, жайына кетті. Адамдар жануарлар сияқты, енді олар да жылдам жүруге кірісті. Егер олар бұрын күндізгі уақытты үндемей өткізсе, ал, алаулар маңайына тыныстағанда әңгіме-дүкен құрып келген болса, енді, кешкісін де тіс жармайтын болды. Оның үстіне Жолбасшы алаулар жағуға да тыйым салды: олар қарақшылардың назарын аударуы мүмкін. Жолаушылар суықтан құтылу үшін түйелер мен жылқыларды дөңгелете иіріп, өздері осы шеңбердің ішіне ұйлыға жатысты. Жолбасшы жұрт дамылдаған жерді қолындағы қаруымен күзететін қарауылшыларды тағайындап отырды. Түндердің бірінде Ағылшынның ұйқысы келмей қойды. Ол Сантьягоны шақырып алды, сөйтіп екеуі керуен тұрағының айналасында қыдырыстап жүрді. Толық ай сәулесін төгіп тұрды, ал, Сантьяго оған өзінің бар тарихын айтуға бел буды. Ағылшынға әсіресе, оның әңгімесінің бозбала жұмыс істей бастағаннан кейін хрусталь ыдыстар дүкенінің қол жеткен табыстарын айтқан тұсы қатты ұнады. Сен бар жан-тәніңмен əл денені тілеген кезіңде Ғалам Жанына араласасың. Ал, онда ғаламат күш бар.
Және бұл қасиет тек адамдардікі ғана емес, жан дегеніміз әлемдегі барлық болмыстарда – тастарда да, өсімдіктерде де, жануарларда да немесе тіпті ойдың өзінде де бар. Біз бәріміз – осы жанның бөлігіміз, сондықтан ол біздің игілігіміз үшін жасайтынының бәріне өзімізге есеп бере бермейміз. Бірақ, сен дүңгіршекте істеген кезіңде тіпті хрустальдің өзі де сенің табысқа жетуіңе себепкер болғанын түсінуге тиісті едің. Сантьяго біресе Айға, біресе ақ құмға қарағыштап үнсіз тыңдап отырды. Шөл оның әрбір қадамын тексереді әрі сынайды және ол онымен қалтқысыз үндес екендігіне көзі жеткенде ғана көгалды алқап - оазиске өткізеді. Ал, ол тілді игермеген адам қаншалықты қаһарман болса да жолға шыққанның алғашқы күні-ақ қаза табады. Енді екеуі де Айға қарады. Ұзақ үнсіздіктен соң Ағылшын да дауысын шығарды: – Иә, бәлкім, менің де керуенге көз тіккенім дұрыс шығар. Бұлар өздері оғаш кітаптар болатын. Оларда сынап пен тұз, патшалар мен аждаһалар баяндалыпты, Сантьяго қаншалықты тырысса да бірақ ештеңе ұқпай қойды. Десе дағы барлық кітаптардағы қайталанатын басты ой оған жетті: әлемдегінің барлығы да – тек бір ғана нәрсенің әрқилы түрлері.
Ол бір кітаптан алхимия жайлы ең маңызды мәліметтер – бар болғаны замартастың бетіне жазылған бірнеше ғана жолдарда-ақ берілгенін білді. Ол « Замартастық Скрижаль » ( « скрижаль » - діни мазмұнды мәтін жазылған тақта. Сантьягоны бәрінен гөрі атақты алхимиктер жайлы баяндайтын кітап баурап әкетті. Олар өз өмірлерін металдарды зертханаларда тазалауға бағыштаған адамдар болатын: олар көптеген және көптеген жылдар бойына қандай болсын бір металды өңдей берсе, ол ең түбінде өзіне ғана тән күллі қасиеттерінен айырылады да, есесіне Ғаламның Жанына ие болады. Сонда ғалымдар Жерде бар кез келген нәрсенің мағынасын түбегейлей алады, себебі, Ғалам Жаны олардың барлығы бір-бірімен сөйлесетін сол тілдің өзі болып табылады. Өйткені, олар бұл жаңалықты ¥лы Шығарма деп атайды, ал, ол қатты және сұйық элементтен тұрады. Ол әрбір қадамның данагөйлердің үйретуіне орай жасалуын талап етеді. Бозбала Ұлы Жаңалықтың сұйық элементі Мәңгіліктің Сиқырлы сусыны деп аталатынын білді, ол бәрінен бұрын алхимиктің өмірін ұзартады, барлық сырқаттарды жазады. Ал, қатты элемент, ол – Пэлсапалық Тас.
Олар отқа жиі де ұзақ қараумен болады, сөйтіп аз-аздап болса да, күнделікті күйбең тіршіліктен босана береді, сөйтіп күндердің күнінде металл тазартамын деп жүріп, өздерінің де тазарғанын аңғарады. Осы кезде Сантьяго стақандарды жуғанда, өзің де қоқыстан тазарасың дейтін хрусталь сатушыны есіне түсірді. Бозбаланың алхимияны күнделікті тіршілікте де үйренуге болатынына деген сенімі күшейе түсті. Мынаны естігеннен кейін Сантьягоның алхимияға деген ынтызарлығы айтарлықтай артты. Ол шамалы ғана шыдасаң нені болса да алтынға айналдыруға болады деп ойлады. Ол осы өнер қолынан келгендердің – Гельвецийдің, Элиастың, Фулканеллидің, Гебердің ғұмыр суреттемелерін оқыды ғой – сот тарихтар оны кезінде таң қалдырған-ды. Бұл адамдардың барлығы да өз жолдарының аяғына дейін жүре алды. Олар әлемді аралап сапар шегіп бақты, данагөй ғалымдармен көп кездесті, шүбәшілдерді күлкі ету үшін не бір ғаламаттар жасады, өйткені, ең бастысы – Пәлсапалық Тас пен Мәңгіліктің Сиқырты Сусыны олардың иелігінде болатын. Бірақ, Сантьяго кітаптардан Ұлы Туындының не екенін білгісі келіп талаптанғанда тұйыққа тірелді: онда таң қаларлық суреттерден өзге жаппай дабдырақ ойтүйіндер ғана бар еді. Өзің көз алдыңа елестетші, егер кім көрінген қорғасынды алтынға айналдыра бастаса не болмақ?
Онда алтының тез арада қайтадан қорғасынға айналады. Мінеки, мен қазір неге осы жерде, шөлдің ортасында келе жатырмын? Менің құпия жазуларды шешіп оқуға көмектесетін нағыз алхимикті кездестіруім керек. Бірақ, ол кезде болсын, қазір болсын – бәрібір – алхимияны игеру кім көрінгеннің қолынан келмейді. Неге мына кітап сондайлық құпия тілмен жазылған, әрі суреттері де сонша түсініксіз... Ағылшын ештеңе деп жауап қайырған жоқ. Тек шамалы үнсіздіктен кейін ол керуенге ықтиятты түрде көз тігіп келе жатқанын, бірақ, пәлендей жаңалық байқамағанын айтты. Тек тайпалар арасындағы соғыс турасында жиірек айтылып келеді. Бірнеше күндерден кейін Сантьяго Ағылшынға кітаптарын қайтарды. Сонсоң түсінгенім – көптеген алхимиктер өз жолын тапқан және ғаламның ханын, Пәлсапалық Тасты және Мәңгіліктің Сиқырлы Сусынын ашқан - деді де, бозбала сәл үндемей, былай деп қосты: - Ал, ең бастысы - осының бәрі замартастың бір қырына ғана сиятындай оп-оңай. Ағылшын көңілі түңілгендей сезімге берілді. Оның өзі сонша ұзақ оқығандары да, дуагерлік нысандар да, данагөйлік сөздер де, реторталар мен колбалар да – Сантьягоға ешқандай әсер етпейді.
Сөйтіп Сантьяго тағы да шөлге үнсіз көз тігіп, түйелердің аяқтарының астындағы құмның қалай шықырлап, шаңы көтеріліп жатқанын байқауға кірісті. Бірақ, біз екеуміз де өз жолымызды іздеп келеміз, тек осынысы үшін ғана мен оны сыйламай тұра алмаймын ». Керуен енді түндер бойы да жүріп отырды. Баз-базда бәдәуилер пайда болып жолбасшыға әлденені хабарлап жатты. Сантьягомен іш тартысып кеткен түйелерді айдаушы тайпалар арасындағы соғыстың басталып кеткенін түсіндірді. Егер керуен көгалды алқапқа жете алса, толайым табыс болар еді. Түйелер мен аттар әбден шаршады, адамдар да үнсіз бола түсті, бұрын жай ғана кісінеу немесе пысқыру болса, енді, аттың кісінегені мен түйенің пысқырғаны тап бір жаудың жақындағанын хабардар еткендей елдің бәріне қорқыныш ұялатты. Айтқандайын, мал айдаушыны жақындағы қауіп-қатер қорқытқан жоқ. Жол жүргенде жол жүремін, өзге ештеңе істемеймін. Егер сайысуға тура келсе, бұл күн де өзгелер сияқты өлім үшін оңтайлы болады. Өйткені, мен еткенде, болашақта емес, тап осы сәтте өмір сүріп тұрмын, сондықтан мені тек осы минөт қана қызықтырады. Егер сен қашанда осы болмыста қала алатын болсаң, онда өлімді пенделердің ішіндегі ең бақыттысы болар едің.
Сен сонда шөлдің өмірсіз емес екенін, аспанда жұлдыздар жайнайтынын және жауынгерлердің адамзат қатарына жататындықтан айқасуды талап ететіндігін түсінер едің. Өмір сонда мәңгілік және аяқталмайтын мереке болар еді, өйткені, онда осы сәттен өзге ештеңе де жоқ болар еді-ау. Екі тәулік өткен соң, жолаушылар түнейтін жерлеріне жайғасып жатқанда оларға көгалды алқапқа алып баратын жолды көрсететін жұлдызға қарады. Оған кекжиектің сызығы төменірек тартылғандай көрінді: шөлдің үстіндегі аспанда жүздеген жұлдыздар жарқырап тұрды. Сантьяго күн көкжиектен енді көтеріле бастағанда көзін ашты. Ал, түнде жұлдыздар жарқырап тұрған жақта енді бүкіл шөлді орап алғандай сансыз құрма пальмалары көрінді. Сантьяго үндеген жоқ. Ол бұған шөлдің өзінен үйренді, енді, оған ағаштарға жай ғана қараса да жетіп жатыр. Пирамидаларға дейін әлі алыс болатын. Ілгеріде бір уақытта бұл таң да оған тек естелік болып қалады. Бірақ, қазір ол осы минөтпен ғана тіршілік етіп тұрды да, өзін мал айдаушы үйреткендей, оны өткен жайлы естеліктер және болашақ турасындағы армандармен байланыстыруға тырысты. Иә, бір кезде мына мыңдаған құрма ағаштары естелікке айналады, бірақ, мына с ə тте салқындықты, суды және қауіпсіздікті бейнелеп тұрды.
Түйенің түндегі осқырғаны, жаудың жақындағанын белгiлегені тәрізді, пальмалардың тізбегі де құтылу ғажабын сездіріп жатты. Тұрғындар мен жаңа келгендердің айғайы естілді, тік көтерілген шаң күннің көзін көлегейледі, балалар бөгделерді тінте қарап, секірумен және шырылдаумен болды. Алхимик тайпа көсемдерінің жолбасшыға қалай жақындап келіп, онымен ұзақ әңгімелескенін байқастап тұрды. Бірақ, мұның бәрі де оны онша қызықтырған жоқ. Қаншама адамдар келіп жатты және кетіп жатты, ал көгалды алқап пен шөл мәңгі де өзгеріссіз қалпында қала берді. Ол бұл құмды патшалардың да, қайыршылардың да аяқтары қалай басқанын көз алдына елестетті, құм желдің жетеуімен өзінің порымын өзгертіп отырса да, ол да оны Алхимик бала кезінен есінен шығармағандай қалыпта қала беріпті. Сонда да көк аспан мен сары құмның орнына көз алдында пальмалардың жасыл желектері пайда болғанда әрбір саяхатшының жанында туындайтын қуаныш оған да берілді. Ал, сонсоң ол назарын дүнияуи жағдаяттарға жұмылдыруға бекiндi. Ол белгілердің өзіне жасырын айтқанынан білетін еді – осы керуенмен өзінің құпия білімдерінің бір бөлiгiн беруге тиісті адам қоса жүреді.
Алхимик ол адаммен таныс болмаса да, тәжірибелі көз тастасымен оны көпшіліктің арасынан бөліп алатындығына сенімді болатын және ол өзінің алдындағыдан нашар болмас деп үміттенді. Алхимик бұған бір түсінік табатын: берерге тиісті нәрсе – мен немесе суреттермен бейнелеуге қиын Таза Тіршілік жемісі. Адамдар сөздермен немесе суреттермен айналысып кетіп, ең аяғында жалпыға бірдей Тілді ұмытуға бейім тұрады. Жаңа келгендерді ұзатпай жергілікті көсемдерге әкеліп жатты. Сантьяго өз көзіне өзі сенбеді: көгалды алқап дегеніңіз тарих жайлы кітапшаларда жазылғандай, екі-үш ағашы бар құдық емес, – ол қайсыбір Испания деревняларынан да әлдеқайда ауқымды болып шықты. Ондағы құдықтар үш жүзге жетеді, ал пальмалар – елу мыңның үстінде, оған олардың арасындағы сан жетпейтін түрлі-түсті шатырларды қосыңыз. Оларды табан астында аттарды, түйелерді және адамдарды тамашалаған балалар дем арасында қоршап алды. Еркектер жолаушылар жолай қарулы ұрыстарды көрді ме деп сұрады, ал, әйелдер көпестер өздерімен бірге қандай кездемелер мен жарқырауықтар әкелгендерін білгілері келді. Шөлдің үнсіздігі енді алыстағы түс іспеттес болып қабылданды - у-шу әңгіме, күлкі мен айғай естілді, ал, жолаушылар бұрын тәнсіз рухтар ғана болса, енді ет пен сүйектен жаралған адамдарға тағы да айналған сияқты көрінді.
Олар ырза да бақытты еді. Мал айдаушы Сантьягоға көгалды алқаптарды негізінен әйелдер мен балалар мекендейтіндіктен қашанда ешкімнің жері емес болып есептелетіндігін түсіндірді. Олар ешкімді де жақтамайды, сондықтан жауынгерлер кегалды алқаптарды баспана ретінде қалдырып, бір-бірлерімен шөлдің құмдарында соғысатын. Жолбасшы елді онша күш жұмсамай жинап алды, керуен көгалды алқапта тайпааралық кикілжің басылғанша қалатындығын хабарлады. Жолаушылар Заң бұйрық еткендей, жергілікті тұрғындардың шатырларынан баспана табады, олар бұларға шама-шарқыларынша қонақжайлылық көрсетеді. Ол одан кейін қаруы барлардың барлығының қару-жарақтарын тапсыруларын сұрады. Тіпті, керуенді түнде күзететіндер де сөйтетін болды. Сантьяго Ағылшын қалтасынан құрымдалған револьвер суырып алып, оны жинаушыға ұсынғанда өте таң қалды. Ал, Сантьяго өзінің қазынасы жайлы ойға батумен болды. Ол өз арманының жүзеге асуына неғұрлым жақындаған сайын, оның жолындағы қиындықтар соғұрлым көп кездесіп жатты. Кәрі патша Мельхиседектің « Жаңа ізденушілердің жолы болғыш келеді » дейтіні әрекет етуден қалды, ал, ол түсінгендей, өз жолын іздеген адамның табандылығы мен ержүректілігі жүзеге асумен болды. Сондықтан ол не асыға алмайтын, не шыдамдылығын жоғалта алмайтын, әйтпесе, Тәңірі оның жолында таратып қойған белгілері солайша байқалмаған болып қалуы кәдік.
Осыған дейін оған бұл белгілер - әлемнің аштық пен шөлдегендік, махаббат не кәсіп іздеген сияқты бөліктері болып көрінетін. Ол бұл – Құдайдың өзінен нені қажет ететіндігін көрсететін тілі екен деп ойламаған еді. Алғашқы күні жұрттың бәрі – оның ішінде Ағылшын да бар – жолда ұйқыларын қандыруға тырысты. Сантьягоны жастары өзімен құралпылас бес бозбаламен бірге бір шатырға жатқызды. Олардың бәрі де жергілікті еді, содан болар, үлкен қалалардағы тіршілік жайлы білгілері келіп, жандары қалмай жатыр. Ол оларға қойды қалай баққанын айтып үлгеріп, енді хрусталь бұйымдар ләпкесіндегі жұмысына ауыса бергені сол еді, шатырға Ағылшын кіріп келді. Маған алхимикті тауып алуға көмектес. Олар екі тәулік бойы әрқайсысы өз алдына оны іздеумен болды, алхимик өзгелерден басқаша тұратын болар, оның шатырында дәйім от жанып тұратын шығар деп пайымдады. Бұлар көгалды алқаптың бір қиырынан екінші шетіне шықты, сондағы ұққандары - оазис алғашқы көрінгеннен әлдеқайда үлкен екен – онда жүздеген шатырлар бар еді. Бірақ, Ағылшын қобалжып отырды – ол өзінің барлығын білдіргісі келмеген-ді. Әйткенмен ақыры көнді де, арабша жақсы сөйлейтін, құдыққа келген әйеге жүгінді. Сіз бізге алхимикті қайдан табуға болатынын айта алмайсыз ба?
Әйел ол турасында ешқашан естімегенін айтып, жауап қайырды да, кеткенше асықты. Рас, оның алдында ол Сантьягоға жергілікті әдет-ғұрыпты сыйлауға міндетті екенін, соған орай қара киім киген күйеуге шыққан әйелден жөн сұрауға болмайтындығын ескертті. Ағылшын қатты түңілді. Осынша жол жүргенде бәрі босқа кеткені ме?! Бозбала да ол үшін қынжылған еді – оның жолсерігі де өз жолын іздеді ғой. Ал, ондайда Мельхиседектің сөзіне сенсек, Ғалам адамның табысқа жетуі үшін оған көмекке келеді. Қария патша неғып қателесті? Ағылшынның жанары жарқ ете түсті. Мұнда оның алхимик екенін ешкім білмейді. Кез-келген сырқатты жаза алатын адам жайлы сұрау керек! Құдыққа қара киім киген бірнеше әйел келді, бірақ Сантьяго Ағылшын одан қанша өтінсе де, оларға сауал қоймады. Міне, ақыры еркек те пайда болды. Ол Құраннан бірер сүрені күбірлеп айтты да, өз жөнімен кетті. Арада шамалы уақыт өткеннен кейін тағы біреу келді, оның жасы мосқалдау, қолында шелегі бар екен. Сантьяго әлгі сауалды оған да қойды. Олар онымен мұны ол қажетсінгенде ғана кездесе алады. Осы жерде соғыстың біткенін күтіңдер, ал, сонсоң қайтыңдар.
Сендерге біздің көгалды алқаптың тіршілігіне араласуға болмайды, – деді де, ол да жайына кетті. Бірақ Ағылшын ізге түскенін сезініп қатты қуанды. Ақыры құдыққа қара киім киген келіншек емес, иығында құмырасы бар қыз келді. Оның басында жамылғысы болғанмен, беті ашық еді. Сантьяго одан алхимик жөнінде сұрауға бел шешіп, жақындап барды. Тап осы сәтте уақыт тоқтап қалып, Ғалам Жаны оның алдында бар құдіреттілігімен бой көрсеткендей болды. Осынау қыздың қара көздеріне не жабыларын, не жымиыспен дір еткісі келетінін білмей тұрған сыңайлы еріндеріне қараған Сантьяго қас қағымда әлем сөйлейтін және барлық адамдар жүрегімен түсінетін тілдің ең байыпты, ең данагөйлік бөлігін түйсінді. Ол тіл – Махаббат деп аталады, ол адамзат жаратылғаннан да, мына шөл пайда болғаннан да көне тіл. Ол еркек пен әйелдің жанарлары түйіскенде өз еркімен керініс береді – міне, жаңа ғана, осы құдықтың басында солай болды. Қыздың еріндері ақыры жымиюға қарай ойысты, ал, бұл – Сантьяго өзі де білмей көптен күткен, өз қойлары мен кітаптардан, замартас пен шөлдің тылсым тыныштығынан талмай іздеген белгінің тура өзі еді.
Бұл аударма мен түсініктемелерді өз жолын шексіздікке салған Ғалам тәрізді қажетсінбейтін таза да ұғынықты тіл болатын. Сантьяго сол минөтте-ақ өзінің тағдыр қосқан жарының алдында тұрғанын түсінген-ді, әрі қыздың сөйткенін, тіс жармай-ақ ұққанын қалаған-ды. Ол бұған қалтқысыз - өз ата-анасының ұлы екендігінен де артық сенімді еді, дегенмен әке-шешесі алдымен ғашық болу керек, сонсоң құда түсіп, болашақ келінді түбегейлі түрде біліп, одан соң қаржы жинап барып үйлену керек дейтіндері күмәнсіз болатын-ды. Бірақ мұндай кеңес беретін адам Жалпыға бірдей Тілді білмейді, өйткені, оған берілгенде мына жағдаят айқындалады: шөлдің ортасында ма, жоқ әлде үлкен қалада ма – қашанда бір адам тосып және екіншісін іздеумен болады. Ал, осы екі пенденің жолдары тоғысып, жанарлары шарпысқанда, өткен де, болашақ та бар мағынасын жоғалтады, тек осы жалғыз минөт пен әлемдегінің барлығы бір ғана қолмен жазылып қойған деген ақылға сыймайтын сенімділік болады. Бұл қол жан қойнауындағы махаббатты оятады да, жұмыс істейтін, дем алатын немесе қазыналар іздейтін әркім үшін егіз жанды табады. Әйтпесе, адамзатты баурап алатын армандарда титтей де мән-мағына болмаған болар еді.
Ағылшын орнынан атып тұрды да, Сантьягоны иығынан жұлқып-жұлқып жіберді: - Ал, мынадан сұрасаңшы енді! Сантьяго қызға қарай жақындады. Ол оған күлімсіреп мойын бұрды, бұл да жауап қайырған ретте жымиды: - Сенің есімің кім? Ағылшын шыдамсызданып, Сантьягоны түртпектей берді, сонсоң ол қыздан барлық науқастарды емдейтін адамды білмей ме екен деп сұрады. Жын - әзәзіл, пері. Қыз оңтүстікті керсетті – бұлар іздеген адам сол жақта тұрады екен. Сонсоң құмырасына су толтырып алды да, кетіп қалды. Ағылшын алхимикті іздеп кетті. Ал, Сантьяго болса, тағы да құдық басында ұзақ отырып ойға батты: бір кезде оның елінде шығыстан соққан желдің осынау әйелдің жұпар иісін жеткізгенін, ол әйелдің бар-жоғын білмей тұрып оны сүйгенін және осы махаббаттың жердегі бар қазыналардан да артық екенін түйсінді. Ертеңіне ол тағы да құдық басына келіп қызды тосып отырды. Бірақ, ол одан алғаш рет шөлге тесіле қарап отырған Ағылшынды көріп, таң-тамаша қалды. Мен оған не іздеп жүргенімді айттым. Ал, ол менен қорғасынды алтынға айналдыру ендігі мүмкін болды ма деп сұрады. Мен осыны үйренгім келеді деп жауап қайырдым.
Ол маған тағы да талаптанып көруді бұйырды: « Бар дағы, байқап көр » деді. Сантьяго бәсеңсіп қалды. Сонда Ағылшын онсыз да білетіні жайлы естуі үшін әлемді соншалықты шарлаған болғаны ма? Осы кезде ол өзі де қойларының төлеміне дәнеңе алмай Мельхиседекке бергенін есіне түсірді. Мен сені сүйемін. Қыз ыдысын түсіріп алды да, су төгіліп қалды. Өзім қазыналар іздеумен олар пирамидалар маңайында дегенге шөлді қиып өттім. Бірақ, бұл кезде мына соғыс басталды. Мен алдында оны қарғап едім. Ал, енді оған ырзашылығымды білдіремін, өйткені ол мені саған жолықтырды. Сантьяго құрма ағаштарына көз салды. Ол бір кезде малшы болған, ал бұл көгалды алқапта қой көп. Фатима барлық қазыналардан қымбат. Бірақ, тура оның ойларын оқығандай, одан әрі жалғастырды: — Жауынгерлер қазына іздейді. Ал, шөлдің әйелдері оларды мақтан етеді. Сонсоң өз құмырасын мөлтілдете толтырып алды да, кетіп қалды. Сантьяго құдық басына күн құрғатпай келіп тұрды. Ол Фатимаға қалай қой баққанын, Мельхиседекпен қалай кездескенін, хрустальмен қалай сауда жасағанын да айтып үлгерді. Олар бірте-бірте достасып кетті.
Бозбалаға онымен бірге өткізген 15 минөттен езге уақыт ұзақты күнге бітпей қоятындай созылатын болды. Ай біткен күні Жолбасшы барлық саяхатшыларды өзіне жинап алды. Ал, ұрыстар әлі ұзаққа, тіпті, жылдар бойы да созыла береді. Әрбір жауласқан тайпалардың қайсысында болмасын, батыр да, күшті жауынгерлер баршылық, тайпалардың қайсысы болмасын, өз ар-намыстарын бағалай біледі және де қарулы қақтығыстардан бой тасаламайды. Мұнда жақсылар жамандармен соғыспайды, мұнда билік үшін соғысады, ал, ондай соғыстар бір басталса, ұзаққа дейін бітпейді, өйткені, Алла соғысушы екі жаққа да демеу керсетеді. Жиналғандар тарасты. Сантьяго Фатиманы көргеннен кейін оған Жолбасшының сөздерін жеткізді. Ал сонсоң Жалпыға бірдей Тіл және Ғаламның жаны сияқты ғажайып нәрселер жайлы айттың – соның әсерінен бе, мен бірте-бірте сенің бір бөлігіңе айналып жатқандаймын. Сантьяго оның дауысына құлақ түрді және ол құрма ағаштарының жапырақтарындағы желдің сыбдырынан әсемірек болып естілді. Мен өз өткенімді, біздің тайпадағы еркектердің пікірінше қыз бала өзін қалай ұстауы керек жайлы әдет–ғұрыптарды ұмыттым. Мен балғын бала шағымнан бері шөл маған өмірімде болмаған сыйлық береді деп армандайтынмын. Енді, міне, мен ол сыйлықты алдым. Ол – сен.
Сантьяго оны қолынан алғысы келіп еді, бірақ, Фатима құмыраны мықтап ұстаған қалпы тұра берді. Мен енді ештеңеден де қорықпаймын, өйткені, сені маған тап солар берді. Ал, мен – сенің арманыңның, сенің тағдырыңның бір бөлігімін. Сондықтан мен сенің тоқтамағаныңды, іздегеніңді іздей бергенді жалғастыруыңды қалаймын. Егер саған соғыстың біткенін тосуға тура келсе, қорқатыны жоқ. Бірақ, егер ерте кетуіңе тура келсе, онда Өз Тағдырыңды іздеуге жөнелгейсің. Жел құм шағылдардың түрін өзгертеді, бірақ шөл бұрынғысынша қала береді. Сондай-ақ біздің махаббатымыз да бұрынғыдай болып қалады. Мактуб. Егер мен сенің тағдырыңның бір бөлігі болсам, сен маған әйтеуір бір ораласың. Сантьягоны мына әңгіме қынжылтты. Бозбала оның көптеген таныс малшылары әйелдерін алыстағы жайылымдарсыз еш болмайтындығын иландыруға қаншама күш жұмсағандықтарын есіне түсіріп келе жатты. Ал махаббат болса, сенің өз сүйгеніңнің жанында болғаныңды талап етеді. Ертеңіне ол осы турасында Фатимаға айтып берді. Олар оралмаса да, бірақ, қашанда жаңбыр болып жаумаған бұлттар, тастардың арасына жасырынған аңдар, жердің бізге шарапат ретінде сыйлаған суы кейпінде бізбен бірге қалады. Олар бар болмыстың бір бөлігіне айналады, Ғаламның жанына барып құйылады.
Кейбіреулерге қайтып оралу мүмкіндігі туады. Сонда біздегі әйелдердің бәрінде бірдей мейрам болады дей беріңіз, өйткені, өздері күтіп отырған күйеулері де әйтеуір бір келеді ғой. Бұрын мен бұл әйелдерге қызғанышпен қарайтынмын. Енді, менің де тосатын адамым бар. Мен – шөлдегі әйелмін және мұны мақтан етемін. Мен өзімнің күйеуім де құмды айдайтын жел іспеттес еркін болғанын, оның да бұлттардан, аңдардан және судан айырғысыз болғанын тілеймін. Сантьяго Ағылшынды іздеуге шықты. Ол оған Фатима жайлы айтқысы келді және ез шатырының жанына ошақ, ал, оған шыны ыдыс қойғанын көріп таң қалды. Ағылшын пешке шөпшек тықпалап, отты сөндірмей, әрі шөлге қараумен отырды. Оның көздерінде от кітаптан бас алмаған кезде білінбеген жарқыл пайда болыпты. Ең бастысы – қолға алған істен ештеңе шықпады деп қорықпаған жөн. Міне, мен де қорқып, тап бүгінгі күнге дейін Ұлы Туындыға кірісе алмай келдім. Менің қазір істеп отырғанымды осыдан он жыл бұрын да жүзеге асыруға болатын еді. Қайта менің жиырма емес, он жыл күткенімнің өзі бақыт. Ол пешке шөпшек тықпалағанын, шөлге қарағыштағанын жалғастыра берді.
Сантьяго оның қасында батып бара жатқан күннің сәулесі құмды қызғылт түске бояғанға дейін отырды. Осы сәтте ол шөлдің үнсіздігінен оның сауалдарына жауаптар табылар-табытмасын тексеру үшін табан астында шіркін сонда барсам деген ынта-жігерді басынан өткерді. Ол бірталай уақыт басы ауған жаққа қарай жүре берді, тек баз-базда көгалды алқаптан көз жазып қалмас үшін құрма ағаштарына бұрыла қарап отырды. Ол желдің дауысын естіді, аяғының астынан тастар да сезілді. Кейде қабыршақтар да көрінді - не ықылым заман бұрын осы өңірде теңіз болған ғой. Сонсоң тасқа отырды да, құмар болған кейіпте көкжиекке кезін тікті. Ол әлденеге ие болмайтын махаббатты елестете алмайтын, бірақ, Фатима шөлде туған және де оны бір нәрсеге үйрететін болса, ол тек шөл ғана емес пе? Ол жоғары жақтан әлдебір леп соққанын сезінгенше ештеңе ойламай отырды да қойды. Көздерін аспанға тіккенде, биіктегі екі тұйғын қаршығаны керді. Сантьяго оларды ұзақ байқастап, заңғарда қандай өрнектер тастайтындығын бақылады. Қаршығалар мағынасыз да мақсатсыз қалықтап жүргендей көрінді, бірақ, бозбала олардың ұшуында әлдебір маңыз барын сезінді, десе дағы нақ қандай екенін айта алмас еді.
Ол құстардың әр қозғалысын жанарымен ұзатып отыруға бекінді – бәлкім, олардың тілі сонда түсінікті болар. Мүмкін, сонда шөлдің өзі де иелік етпейтін махаббаттың не екенін түсіндірер? Кенет оны ұйқы баурай бастады. Жүрегі: « Сен Жалпыға бірдей Тілді игеруге жақынсың, ал, бұл өлкеде бәрі де, тіпті аспандағы қаршығалардың ұшуы да мағынаға толы » деп қарсы уәж айтқандай болды. Сантьяго өз тағдырын махаббатқа толы болғандығы үшін ойша марапаттады. Осы минөтте бір қаршыға екіншісіне қатты шүйлікті, сол сәтте-ақ бозбаланың көз алдына жалаң қылыштарымен көгалды алқапқа жауынгерлердің кіріп келе жатқаны елес берді. Бұл сурет үрейлену мен толқу қалдырды да, жоқ болды. Ол даладағы сағымдар жайлы көп естіген еді және өзі адамдар тілектерінің өздеріне шөлдің қиырсыз құмдарында қалай « тірілгендерін » бірнеше рет көрген де болатын. Бірақ, ол көгалды алқапқа әскерің жұтынып кіргенін әсте тілеген жоқ-ты. Сантьяго бұл ойларды зердесінен лақтырып тастап, қызғылт құмдар мен тастарды меңзей қарауды жалғастыруға талаптанғысы келді. Бірақ, оған ойын шоғырландыруға әлдене кедергі жасап және жүрегі де мазасыздануын жалғастыра берді. Бозбала Фатима жайында ойға батты. Не көргенін есіне алды да, бірдеңе болуы қажеттігін сезінді.
От мелшиіп қатып қалған қалпынан әрең босанды. Тұрды да, кейін қарай құрма ағаштарына бет алды. Ғалам оған тағы да көптеген тілдерде сөйлейтіндігін көрсетті: енді шөл ғана емес, көгалды алқап та қорқыныш жасырып тұрғандай болды. Түйе айдаушы пальманың діңіне арқасын сүйеп, ол да батысқа көз тігіп отырды. Осы минөтте құм шағылдың әр жағынан Сантьяго пайда болды. Бірақ бозбала оған қаршығалар туралы, өзінің олардың қалай ұшқанын байқастағанында кенет Ғаламның жанына терең бойлағанын айтты. Түйе айдаушы таң қалған жоқ – ол бозбаланың не жайында айтып отырғанын түсінді. Ол жер бетіндегі кез келген заттың бүкіл жердің тарихын айтып бере алатындығын білетін. Кітапты қай бетінен болсын аш, адамның қолдарына қара, колодадан кез келген картаны ал, қаршығаның аспанда қалықтауын бағдарла - тап осы минөттегі тіршілігіңмен байланысын бұлжытпай таба аласың. Және мәселе бұл жерде тек нәрселердің өздерінде ғана емес, сондай-ақ адамдардың оларға қарап Ғаламның жанына енетін тәсілді ашатындығында жатыр. Шөлде өздерінің Ғалам Жанына бойлай білуімен нан тауып жейтін адамдар көп. Әйелдер мен қариялар олардан тайсақтайды, ал өздерін олар сәуегейзер деп атайды.
Жауынгерлер оларға сирек жүгінеді, өйткені өзіңді өлтіретінін біле тұра ұрысқа кіру қиын ғой. Жауынгерлер белгісіздікті және ұрыстың адамға сыйлайтын сезіністерін жөн көреді. Болашақ Алла Тағаланың қолымен жазылған және ол тақталарда не айтылса да ол жазған, ал Оның жазғаны қашанда адамның игілігіне жараған. Жауынгерлер тек осы уақытпен ғұмыр кешеді, өйткені, ол күтпеген жағдаяттарға толы, сондықтан мың түрлі дерлік қилы нәрселерге назар аударуға тура келеді: жаудың қылышы сенің басыңның қай жағынан сілтенеді, оның аты қалай шапқылайды, егер сен өміріңді сақтағың келсе, оның соққысын қалай жасқау керек деген сияқты... Бірақ, түйе айдаушы жауынгер емес-ті, сондықтан ол қазірдің өзінде сәуегейлерге сан рет жүгінді: біреулері айна-қатесіз болжап берді, ал, кейбіреулерінің қолынан бұл келмеді. Ал, бірде олардың ішіндегі ең кәрісі ( жұрт одан өзгелерден гөрі қаттырақ қорқатын ) ол болашақты неге білгісі келетінін сұрады. Ал, нашар жағдаятты сен көп күн бұрын сезінесің. Сәуегей едәуір уақыт үн қатпады. Ол тағдырды жерге шыбықшалар тастап, олардың қалай жатқанына қарап болжайды екен. Сол күні ол бал ашқысы келмеді де, шыбықшаларды орамалға орап, қалтасына салып қойды.
Ал, оған енгеннен кейін мен өткенді оқимын, ендігі ұмыт болған жайтты ашамын және қазіргі уақыт белгілерін айырамын. Мен болашақты оқымаймын, тек оны шешемін, өйткені, ол Алланың құзыретіне жазылған, ал, ол тек ерекше жағдайларда ғана оларды бүркеп тұрған пердені сәл көтереді. Менің бұған қолым қалай жеткен? Қазіргі уақыттың белгілері бойынша. Бар құпия дәл қазіргі уақыттан орын тепкен. Оған қажетті назар аударсаң - оны жақсарта аласың. Ал, өзіңнің қазіргі жағдайыңды көтерсең, ілгерідегі ахуалды да бапты етесің. Алдағыны уайымдамай, нақ осы шақта ғұмыр кеш және сенің әр күнің Заңда уағыз етілгендей өтетін болсын. Жасаған сенің балаларыңның қамын қаузайтындығына кәміл сенгейсің. Әр күн өзінде мәңгіліктің бір бөлшегін алып жүреді. Сонда түйе айдаушы Жасаған болашақты білуге жол ашатын ерекше жағдаяттардың не екендігін білгісі келді. Ал, Алла Тағала болашақты өте сирек ашады. Ал, ол ейтетін болса, тек қана бір себеп жетелейді: ол үшін алда белгіленген жағдаят өзгертілуі қажет. Олар шөлдің перзенттері, ал бұл олар белгілер мен ырымдарды елеусіз қалдырмауға дағдыланған деген сөз. Бұрын талай рет солай болған-ды. Ал, енді қазір сол біреу сен боласың.
Сантьяго Фатима жайында ойлады да, көгалды алқапты мекен еткен тайпалар көсемдеріне барып сәлем беруге бел буды. Жауынгер үндеместен шатырға кірді де, онда едәуір ұзақ отырды. Сонсоң алтындатқан бурнус киген жас арабпен бірге шықты. Араб күте тұруды сұрады да, шатырға қайта кіріп кетті. Біраздан соң түн жайғасты. Арабтар мен өзге елдерден келген көпестер кіріп-шығып жатты. Көп ұзамай алаулаған оттар да сөнді, сөйтіп көгалды алқап та бірте-бірте шөл сияқты үнсіз қалды. Тек үлкен шатырда ғана от жанып тұрды. Сантьяго осы уақыт бойына сондағы әңгіменің төркіні түсініксіз болса да ол Фатиманы ойлаумен болды. Ақыры сонша ұзақ тосқаннан кейін оны шатырға енгізді. Сондағы көргені ғажап қалдырды. Ол шөлдің нақ ортасында ондай болуы мүмкін деп ойлаған жоқ еді. Аяқ астында ғаламат кілемдерден титтей де бос жер жоқ, ал жоғарыдан шырағдандары таза алтыннан жасалған шамшырақтар ілулі тұрды. Шатырдың төрінде жібек, керемет кестеленген жастықтарға қисайған тайпа көсемдері айнала отыр екен. Қызметшілер күміс легеншiктермен шай және қилы тәтті тағамдар тасып жүрді. Өзгелері наргиле отының сөніп қалмауын қадағалап отырды, ал, ауада темекі түтінінің хош иісі айқын сезіліп тұрды.
Сантьягоның алдында сегіз адам отырды, бірақ, ол солардың ортасынан алтынмен бедерленген бурнус киген арабтың көсем екендігін бірден ұғынды. Оның қасында шатырдан қарсы алуға шыққан адам тізерлесіп отырды. Ол мұны дауыстап айтқан жоқ – арабтар ондай нәрсеге сенбейді. Сондықтан мұнда кім болса да бас сұғуға бата алмайды, - деп үшінші көсем айғайлап та жіберді. Сенбейсіздер ме – бәрін сол қалпында қалдырыңыздар. Шатырдың ішін тылсым тыныштық кернеп кеткендей болды да, сонсоң көсемдер өзара дау-дамайға кірісіп кетті. Олар тілдің Сантьяго түсінбейтін тармағында сөйлеп жатты, бірақ, ол шығуға ыңғайланғанда күзетші оны ұстап қалды. Бозбаланы қорқыныш билеп алды. Белгілер қауiптi меңзеп тұрған болатын, сондықтан ол түйе айдаушыға бәрін жайып салғанына өкiндi. Бірақ, тең ортада отырған ақсақал сәл ғана жымиып еді, Сантьяго бірден тыныс тапты. Ол кісі бұған дейін тіс жарған жоқ-ты, әрі дау-дамайға да араласпады. Бірақ, өзіне Ғалам Тілі ұғынықты болған бозбала соғыстың жақындағанынан шатырдың селкілдегенін сезініп тұрды да, мұнда келгенім дұрыс болған екен деп ой түйді. Барлығы үнсіз қалды да, ақсақалдың айтқанына ыждағатпен құлақ түрді.
Ал ол бозбалаға бұрылды, Сантьяго бұл жолы оның дидарынан салқын леп ескендей сезінді. Біз бәріміз түстерге сенетін адам оларды жори алатынын да білеміз. Оның есімі Жүсіп болатын. Ол да жат елдік, жас мұғдары да сен құралпылас болған. Әдет-ғұрып Мысырды аштықтан құтқарды, оның халқын ең бай ел жасады. Әдет-ғұрып шөлді қалай қиып өтуді және біздің қыздарымызды қайда ұзатуды үйретеді. Әдет-ғұрып көгалды алқапты ешкімнің де жері емес деп баяндайды, өйткені соғысушы екі жақ та оған мұқтаж болады, әйтпесе онсыз қырылып қалады. Ешкім де ештеңе деген жоқ. Біздің бар білетінімізге шөл үйреткен. Оның емеурінімен барлық арабтар орындарынан тұрды. Кеңес аяқталды. Наргиле сөндірілді, күзетшілер сап түзеді. Сантьяго шығуға оңтайлана беріп, ақсақал тағы да сөйлеп кетті: - Ертең біз көгалды алқапта қару тағынуға ешкімнің құқығы жоқ дейтін заңды бұзғалы отырмыз. Біз ұзақты күнге жауды тоспалаймыз, ал, күн батқанда менің жауынгерлерім қаруларын тағы да өзіме тапсырады. Әр өлтірген он жау үшін сен алтын теңге аласың. Бірақ, қолға алған қаруды жай ғана орнына қоя салуға болмайды, ол жау қанының дәмін татуы тиіс.
Ол шөл сияқты қыңыр болып кетеді, кейде сілтенуден бас тартуы кәдік. Ертең біздің қаруымызға өзге шаруа табылмаса, онда оны саған қарай бағыттаймыз. Бозбала шатырдан шыққанда көгалды алқаптың тек қана толық айдың нұрына малынып тұрғанын көрді. Өзі тұратын шатыр жиырма минөттік жерде болатын, енді ол сол жаққа бет түзеді. Ол бастан өткен жағдаятқа алаңдаушылық білдірді. Оған Ғалам Жанына кіруге мүмкіндік туды, ал бірақ бұл үшін өз өмірімен төлеуге тура келетін шығар? Тым қымбат емес пе? Бірақ, ол өз тағдырының соңынан жүрмек болғанда қойларын сатып, осындай тәуекелге бел буды ғой. Және түйе айдаушы айтқандайын, екі өлім болмайды... Өлім ертең немесе кез келген өзге күні келсе де, бәрібір емес пе? Қай күн болсын өткерілген, немесе соңғы болуға жарап жатыр. Барлығы да « Мактуб » деген сөзге тәуелді. Сантьяго үн-түнсіз келе жатты. Ол ештеңеге өкінген де жок, опық жеген де жоқ. Егер ол ертең өлетін болса, Құдай оның болашағын өзгерткісі келмейді деген сөз. Бірақ, ол бұғаздан өтіп, дүңгіршекте істеп, шөлді қиып өтіп, оның үнсіздігі мен Фатиманың жанарын көріп барып өледі.
Ол үйінен шыққалы бері бір де бір күн текке кеткен жоқ. Кенет ол тарсыл-гүрсілдің астында қалды, белгісіз желдің қуаты оны жерге ұшырып түсірді. Шаң көтеріліп, Айдың бетін басты. Бозбала өз алдынан үлкен ақ атты көрді - ол артқы аяқтан тік тұрып, қатты кісінеумен болды. Шаң шамалы басылғанда, Сантьягоны бұдан бұрын билемеген үрей буып тастады. Аттың үстінде бастан аяқ қара киім киген сәлделі адам отырды, өзінің сол иығында сұңқар құсы бар екен. Бетін тек көздері ғана көрінетіндей етіп жауып алыпты. Егер өзінің еңсегей бойы болмаса, ол керуенді қарсы алып, жолаушыларға шөлде не болып жатқанын баяндайтын бағзы бәдәуилердің бірі ме деп қаларлықтай екен. Айдың сәулесі салт аттының қолына алған қылышының жүзінде ойнап сала берді. Ол Әл-Фаюм көгалды алқабының бүкіл елу мың пальмалары жаңғырығып үн қосқандай күркіреуік дауыспен айғай салды: – Қаршығалардың ұшуынан мән-мағына барын байқауға батылы барған кім? Салт атты осы минөтте алдамшы одақтастарды ақ арғымағының тұяқтарымен таптап жүрген Әулие Иаков, Маврлардың жеңімпазына керемет ұқсас болып көрінді. Тура осындай – бірақ онда бәрі керісінше. Бірақ, қылыш бозбаланың басына тигенше неге екені белгісіз, ептеп қана төмендей берді.
Титтей ғана қан білінді. Салт атты қатты да қалды. Сантьяго да қозғалған жоқ. Ол тіпті қашып құтылуға да талаптанбады. Оның бар болмысының ең терең қойнауында таңғаларлық қуаныш төгіліп жатты: ол өз тағдырының аты үшін және Фатиманың жолында өлмек. Олай болса белгілердің алдамағаны. Міне, оның алдында жау тұр, сондықтан өлім оны қорқытпайды, өйткені Ғаламның жаны бар, ал қас-қағым сәттен кейін ол оның бір бөлігіне айналады. Ал, ертең бұл гәпті жау да өткеретін болады. Салт атты соққысын әлі де жасамады. Олар көгалды алқапты құтқарғылары келді. Оның қорғаушылары сендерді жаусатып тастайды – олар тым көп. Қылыштың ұшы бұрынғыдай тек қана басына тиіп тұрды. Алла маған олардың тілін үйретті. Әлемдегінің барлығы да бір-ақ қолмен жазылған, - деп жауап қайтарды бозбала түйе айдаушының сөздерін есіне түсіріп. Салт атты ақырын қылышын көтерді. Сантьяго есін жиғандай болды. Салт аттыға мынадай жауап ұнады, бірақ, ол қылышын қынына жасыруға асыға қоймады. Бірақ, оның не екенін сен түсіне алмайсың. Салт атты қылышын қынабына салды. Оның иығындағы сұңқар қатты саңқылдап жіберді. Сантьягоны билеп алған ауыр ахуал босаңси бастады.
Ғалам Тілін іздеп жүргендерге одан маңызды ештеңе де жоқ. Бозбала қайран қалды. Салт атты көпшілік түсіне қоймайтын мәселелер турасында ой шертіп тұрды. Өйткені, шөл – адам үшін сынақ: сәл ғана алаңдасаң болғаны – сенің қаза табуың кәдік. Оның сөздері Сантьягоның есіне Мельхиседек қарияны түсірді. Оның әлгінде ғана қылыштың сабын қысып тұрған қолында енді қамшы пайда болды. Аты тұяқтарының астынан тағы да шаңның бұлтын бұрқ-бұрқ еткізіп шаба женелді. Салт атты шауып бара жатып қамшысымен оңтүстік жақты нұсқады. Бозбала Алхимикті осылай жолықтырды. Ертесіне таңертең Әл-Фаюм көгалды алқабының құрма пальмалары астында қаруланған екі мың адам тұрды. Кекжиекте бес жүз жауынгер көрінгенде күн әлі еңкіш еді. Салт аттылар көгалды алқапқа солтүстік жағынан қаруларын ақ бурнустардан жасырып, бейбітшілікпен келген сыңай білдірді. Тек олар көсемдердің шатырына ентелей келгендерінде қолдарында мылтықтар мен қисық қылыштар пайда болды. Бірақ, шатыр бос болатын. Көгалды алқаптың тұрғындары шөлдің салт аттыларын қоршап алды, содан жарты сағат өткенде құмдақта төрт жүз тоқсан тоғыз өлік жатты. Балалар шағын пальмалы тоғайға апарылып тасталған болатын, олар да шатырларында отырып күйеулерінің тірлігіне бата тілеген әйелдер сияқты ештеңе көрген жоқ.
Қаза тапқандардың бырдай шашылған мүрделері болмаса, көгалды алқаптың суреті бұрынғыдай болып көрінер еді. Әл-Фаюмға лап қойған атты әскерге билік жүргізген адам ғана тірі қалды. Оны тайпалардың көсемдеріне алып келді, ал, олар болса, одан әдет-ғұрыпты неге бұзуға батылданғанын сұрады. Ол оның жауынгерлері көп күндік шайқастар мен аштық пен шөлден қалжыраған соң көгалды алқапты басып алып, сонсоң соғысты әрі қарай жалғастырғылары келгендіктерін айтты. Кесем жауынгерлерге қаншалықты жаны ашығанымен әдет-ғұрыпты бұзуға ешкімнің құқығы жоқ екендігін жеткізді. Шөлде желдің әсерімен тек құмдақ төбелердің бейнелері ғана өзгереді, ал, қалғандары еш өзгеріссіз жата бермек. Әскербасы масқара өлімге бұйырылды: оған оқты да, қылыштың да соққысын « қимай », қатып қалған құрма пальмасына асып тастады, сөйтіп шөлден соққан жел оның мүрдесін ұзақ уақыт бойы шайқақтатып тұрды. Көсем жат елдікті өзіне шақырды да, оған елу алтын теңгені тапсырды. Сонсоң тағы да Жүсіптің тарихын айтып, бозбалаға өзінің Бас Кеңесшісі болуын сұрады. Күн батып, аспанда алғашқы жұлдыздар көмескі жарығын бере бастағанда ( өйткені Ай толық болатын ), Сантьяго оңтүстікке қарай кетті.
Онда тек жалғыз ғана шатыр тұрды және қарсы кездескендер бұл жер жындардың сүйікті мекені десіп жатты. Бірақ, ол шатырдың жанына орнықты да, тосып отыра бастады. Алхимик біраздан кейін көрінді. Ай ендігі жоғары көтеріліп үлгерген-ді. Оның иығынан екі қаршыға салбырап тұрды. Сенің тағдырың маған қарай бастаушы ма еді? Мен шөлді қиып өте алатын емеспін. Алхимик асығып тұрды да, Сантьягоға белгі беріп шатырға кіруге шақырды – егер көсемдердікіндей, ертегідегідей әсем жиналған демесе, көгалды алқап тұрғындарынікіндей екен. Сантьяго көзімен қазандар мен көрікті, алхимиялық шыны реторталарды іздестірді, бірақ, бірнеше жалба-жұлбасы шаққан кітаптардан өзге ештеңе де таппады. Еденді құпия ою-өрнектермен безендірілген кілемдер жауып жатты. Бозбала мыналар өзі алдында ғана аспанда көрген құстар ғой деп ойлады, бірақ, дауысын шығарып ештеңе деген жоқ. Алхимик ошақтың отын жақты – көп ұзамай шатырдың ішін қуырылған жабайы құстың хош иісі кернеп кетті. Ол тіпті наргиленің түтінінен де дәмді болып шықты. Жел маған сенің келетiнiңдi және саған менің көмегiм қажет болатындығын айтып берді. Сені іздеген – сол. Бірақ, ол түзу жолда келе жатыр. Ол енді тек қана кітаптарға қараумен шектелмейді.
Сен онсыз да не қажеттің бәрін білесің. Мен тек сенің қазынаң жатқан бағытты ғана керсетемін. Менде түйе бар, хрусталь сатып тапқан ақшам және елу алтын теңгем бар. Мен енді өз елiмде бай бола аламын. Бұл қазынам басқаларының барлығының құнына тұрады. Олар үнсіз қатысты да, тағам ішуге кірісті. Алхимик бөтелкені ашып, Сантьягоның стақанына әлдебір қызыл сұйық құйды. Бұл бозбаланың өз өмірінде ішіп көрмеген шарап болып шықты, ал Заң шарап ішуге тыйым салады. Сантьяго шараптан көңілденіп кетті. Олар шатырға кіреберісте қатар тізе қосып, толған айдың жарығында жұдыздардың қалай көмескі тартып жатқанын байқастап отырды. Ал, сен оларды табуың керек, өйткені, сенің түсінгенің мен оларға баратын жолды ұғынғаның тек сонда ғана мән-мағынаға ие болады. Ертең өз түйеңді сат та, ат сатып ал. Түйелердің мінез-құлқы залым болып келеді: олар шаршамастан адымдай береді, адымдай береді де, кенет тізесіне сүрініп өліп кетеді. Ал, ат болса, күшінен біртіндеп айырылады. Сондықтан оның енді қанша шапқылай алатынын және құлайтынын әрдайым болжап айтуға болады. Арада бір күн өтті, Сантьяго болса, кешқұрым атын жетектеп алхимиктің шатырына келді.
Көп ұзамай анау да көрінді, атқа отырып еді, сұңқары сол иығынан өз орнын тепті. Олар ай сәулесімен жарық түсіп тұрған құмдақтармен жолға шықты. Ол Алхимикке бұрылып осы жайлы айтқысы келіп еді, бірақ, батылы бармады. Олар бозбала қаршығалардың қалықтауын бақылаған тастарға жақындады. Бозбала оның не дегенін ұқты, сонсоң тізгінді қоя беріп еді, ат құмдақ пен тастардың арасынан өзіне жол салуға кірісті. Алхимик соңынан еріп отырды. Осылайша жарты сағат өтті. Шағын құрма тоғайшалары алыста көзден таса болды, толған айдың жарығынан күмісше жарқыраған қойтастардан өзгелердің барлығы да жоғалды. Ақыры Сантьягоның аты тоқтады – бозбала бұрын бұл жерде ешқашан болмаған-ды. Олар асықты. Алхимик үнсіздік сақтаумен болды. Ол тастарға қарап қойып, жай ғана ілгері жылжып отырды. Сонсоң кенет тоқтады да, абайлап еңкейді. Тастардың арасындағы жерде қарайып қуыстық көрінді. Ол соған саусағын сұқты да, ал одан кейін қолын тұтастай жіберді. Оның ішінде әлдене қозғалақтаған сияқты көрінді, сөйтіп Сантьяго Алхимиктің көздерінен оның әлдекіммен күресіп жатқанын байқағандай болды. Сонсоң ол жылдам қолын ана іннен жұлып алды да, орнынан атып тұрды. Ол жыланды құйрығынан ұстап алды.
Сантьяго да атып тұрып, кейін қарай серпілді. Жылан өзінің ысылдауымен Алхимиктің қолында жұлқынып жатып, шөлдің алаңсыз үнсіздігін бұзды. Бұл шаққаны шамалы минөттердің ішінде өлтіретін әбжыланның өзі еді. Қолын жыланның ініне салған Алхимик өмірін тәуекелге бел буған болатын, бірақ, оның бет-бейнесі сабырлы қалпында қала берді. Сантьяго Ағылшынның « Оның жасы екі жүзде » дегені ойына оралды. Демек ол шөлдегі жыландармен қалай тіл табысуды білетін болғаны ғой. Міне, ол атына келді де, ер-тоқымға іліктірілген ұзын қисық қылышты жалаңаштады. Құмға дөңгелек сызды да, дем арасында тыныс тапқан жыланды оның ортасына қойды. Маған да керегі осы болатын. Пирамидалар шөлмен қоршалған ғой. Сантьягоның тағы да пирамидалар жайлы әңгіме қозғағысы келмеді – кешеден бері оның жүрегінде тас жатқандай еді. Қазыналарды іздеу Фатимадан айырытуды білдіргендей-ді. Ол еркектердің кейін оралуы үшін кететіндіктерін біліп бағады. Ол да өз қазынасын – сені тапты. Ал енді сен іздегеніңді табар деп үміттенеді. Сенің толып жатқан қойлар және түйелер сатып алуға әлің келетін көп алтының болады. Фатимаға үйленесің де, алғашқы жылы онымен бақытты тұрасың. Сен шөлді сүюді үйреніп елу мың құрма пальмасының әрқайсысын ажырата алатын дәрежеге жетесің.
Олардың өз өсуімен әлемнің дәйім өзгеріп отыратындығын дәлелдейтінін түсінесің. Сен күн өткен сайын белгілерді терең ұғына түсесің, өйткені шөлден артық ұстаз жоқ. Бірақ, жыл өткеннен кейін сен қазынаны есіңе аласың. Белгілер ол жайында нығарлап айтып бағады, бірақ сен оларға назар аудармауға тырысасың. Сен өз біліктілігіңді көгалды алқап пен оның тұрғындарының игілігіне жұмсайсың. Тайпалардың көсемдері саған разы болады, ал, түйелер сенің қолыңды байлыққа жеткізіп, билігіңді нығайта түседі. Тағы да бір жыл етеді. Белгілер бұрынғыша саған қазыналар және сенің жолың жайлы дәйім есіңе сатып тұрады. Сен түндер бойына көгалды алқапты аралайтын боласың, ал, Фатима болса, сенің оған бола ізденістеріңді тоқтатқаныңды түсініп, мұңаюға беріледі. Бірақ, сен Фатиманы бұрынғыша сүйесің, ол да саған сондай сезіммен жауап береді. Оның бір рет те сенен қалуды өтінбегенін есіңе түсіресің – шөлдің әйелдері өз еркектерінің қайта оралуын тоса білуді әбден үйренген. Сен де оны еш кінәлай алмайсың, бірақ, сен талай түндер қатарымен шөлде және пальмaлардың арасында қыдырыстап жүргеніңде, егер сен Фатимаға деген махаббатыңа молырақ сенсең, бәлкім кетіп қалуға бел буар ма едім деген ойға қаласың.
Өйткені сені көгалды алқапта қорқыныш ұстап тұрады – сен мұнда енді қайтып оралмаймын ба деп жасқанасың. Тап осы мезгілде белгілер саған қазыналардан біржола айырылғандығыңнан хабардар етеді. Тертінші жыл туғанда белгілер жоғалтады, өйткені, сен енді оларды байқағың келмейді. Мұны түсінген көсемдер сенің қызметіңнен бас тартады, бірақ, сен бұл кезде бай көпес боласың, сенің көптеген дүңгіршектерің және табын-табын түйелерің болады. Сөйтіп сен өз ғұмырыңның соңына дейін өз жолыңмен жүрмегеніңді, енді, бірақ кеш қалғаныңды біліп, пальмалардың арасында және шөлде қыдырыстап жүретін боласың. Сонымен сен махаббат адамға өз Тағдырының соңынан жүріп отыруға кедергі бола алмайтындығын ешқашан ұғынбайсың. Егер олай болатын болса, онда махаббат нағыз махаббат емес, жалпыға ортақ Тілде сөйлейтін сезім болмай шығады, - деп аяқтады Алхимик. Ол құмға сызылған шеңбердің сызығын ашып еді, әбжылан сол жерден жылыстап шығып, тастардың арасында жоғалып кетті. Сантьяго өмір бойына Меккеге баруды арман еткен хрусталь сатушыны, Алхимикті іздеген Ағылшынды есіне түсірі. Шөл өзіне өзі сүйгісі келетін адамды бір ретте беретіндігіне сенген әйелді де ойына алды. Олар атқа мінді. Бұл жолы Алхимик алда жүріп отырды.
Жел оларға көгалды алқап тұрғындарының дауыстарын жеткізіп тұрды, бозбала солардың ішінен Фатиманың дауысын ажыратып алуға талаптанды. Ол алдында ұрыс-шайқастың кесірінен қызды құдық басынан жолықтыра алмады. Бірақ, ол бүгінгі түнде шеңбердің шегінен шығуға бата алмаған әбжыланға қарап отырды, өзіне махаббат жайында және қазыналар турасында, шөлдің әйелдері мен Өз Тағдыры жайлы айтқан, иығына сұңқар қондырған осынау салт аттыны тыңдады. Түнде ол көзiн iлген жоқ. Күн шығуға екі сағат қалғанда ол осы шатырда ұйықтап жатқан жас жігіттердің біреуін оятып, Фатима тұратын жерді көрсетуді өтінді. Олар сыртқа бірге шықты, ырза болған Сантьяго оған қой сатып алуға ақша берді. Сонсоң ол қызды оятып, оны өзінің тосып тұрғанын айтуды сұрады. Бозбала араб оның бұл қолқа салуын да орындап, тағы бір қойға ақша алды. Ана бозбала болса, Кеңесшінің өзіне көмектескеніне мағұрланып, әрі қой сатып алуға ақшасы барына қуанып, өз шатырына оралды да, ұйықтауға жатты. Бірақ, сенің мынаны білгеніңді қалаймын: мен қайтып ораламын. Өйткені, мен сені сүйемін... – Ештеңе айтып керегі жоқ, – деп қыз оның сөзін үзіп жіберді. Махаббат дәлелдемелерді мойындамайды.
Бірақ, Сантьяго айтарын жалғастыра берді:... Өйткені, мен түс көрдім. Мельхиседек патшаны кездестірдім, хрусталь саттым, шөлді қиып алып, соғыс басталғанда көгалды алқапқа жеттім, құдық басында сенен Алхимиктің қайда тұратынын сұрадым. Мен сені бүкіл ғалам біздің кездесуімізге себепкерлік жасағандығынан сүйемін. Олар құшақтасты, сөйтіп олардың денелері алғаш рет бір-біріне осынша жақын келді. Менің әкем де талай рет сонда кетсе де, бірақ, әрдайым анама қайта оралып отыратын. Бұдан кейін бір ауыз сөз де айта алмады. Олар пальмалардың аясында адымдап шамалы жүрді де, сонсоң Сантьяго Фатиманы шатырына дейін апарып салды. Ол оның жанарынан білінген жасты байқап қалды. Ол шатыр жетегінің астына кіріп кетті. Таң білініп келе жатқан сәт еді. Күн туғанда Фатима шығады да, жылдар бойына айналысып келе жатқан шаруасына кіріседі, бірақ, енді бәрі де өзгеше болады. Сантьяго енді көгалды алқапта жоқ, сондықтан көгалды алқап ол үшін бұрынғы мағынасын жоғалтады. Ол бұрын – тіпті, осы тақауда ғана - елу мың құрма пальмасы, үш жүз құдығы бар аймақ болатын, оған жол қажытқан жолаушылар қуанышпен асығатын.
Қазірден бастап және ілгеріде бұл өлке таза бос қалғандай болады. Бүгіннен бастап шөлдің маңызы арта түседі. Фатима Сантьяго өз қазыналарын іздеуде қай жұлдызды бағытқа алғанын шешуге әрекет жасап, шөлге үңіле қарайтын болады. Ерінімен сүйгенін ол желмен қоса оның да бетінен ебер, оның тірі екендігінен, тосып отырғандығынан хабардар етер деген үмітпен жөнелтіп жатты. Ертеңнен бастап, шөл тек оған Сантьягоның оралатынын ғана білдірмек. Және сен батыл түрде бел байлап қайта аласың. Егер бұл жұлдыздың туғанындай тек қас-қағым сәттегідей жарқ ете қалса, онда қайтып оралғанда дәнеңе де таппайсың. Есесіне сен көз қарықтырар жарықты көрдің. Бұл ондайды бастан өткеруге тұрады деген сөз. Ол негізінде алхимия туралы айтып тұрғандай болса да, оның Фатиманы тілге тиек етіп тұрғанын Сантьяго түсінді. Артта қалғанды ойламау қиын еді. Шөлдің бір кейіптегі бейне-бедері еріксіз еске түсіруге және армандауға жетелейді екен. Сантьягоның көз алдынан құрма пальмалары, құдықтар және сүйген қызының бейнесі кетпей қойды. Ол колбалар мен реторталардың ортасындағы Ағылшынды, ез данагөйлігі жайында сезінбеген түйе айдаушыны да көрді.
Анау болса шамалы ғана алда атын желдіртіп отырды, ал, иығындағы сұңқары шөлдің тілін ғажап біледі – олар кідіріс жасап тоқтағанда, олжа іздеп, көкке самғайды. Алғашқы күні қоян әкелсе, ертеңіне екі құсты жеткізді. Түнде олар тесек салып жатып жүрді. Шөлдегі түндер суық және айдың жарығы азайған сайын қараңғылық қоюлана түссе де, алау жақпады. Алғашқы апта бойына олар тек соғысушы тайпаларға килігіп қалмауды сөз етісті. Соғыс тоқтаған жоқ – жел кейде қанның тәттілеу иісін жеткізіп тұрды. Онша алыс емес жерде шайқастар жүріп жатты, сөйтіп жел көз көрмейтін жайды баяндауға қашанда дайын тұратын Белгілер Тілінің бар екендігін бозбалаға жеткізумен болды. Сапардың сегізінші күні алхимик әдеттегіден ертерек дем алуға байлам жасады. Сұңқар көкке самғап кетті. Алхимик Сантьягоға су құйған құтыны ұсынды. Сен өз жолыңнан тая басқан жоқсың. Мен өзің білетіннің бәрін үйрететін шығар деп ойлағанмын. Мен шөлді алхимия жайлы кітаптары бар адаммен бірге қиып өткен едім. Бірақ, мен сол кітаптардан ештеңе де түсінген жоқпын. Мына сапар сені не қажеттің бәріне үйретті. Тек бір нәрсені білу ғана қалды.
Сантьяго нені білу қалғанын сұрады, бірақ, Алхимик көктен көзін алған жоқ – ол одан сұңқарын байқастап тұрды. Олар Жолда тығылған қазыналарды іздеді, бірақ, өздері сол Жолды айналып кетіп отырды. Алхимик бұрынғыша аспанға қарап отырды. Іле тұяғына олжа ілген сұңқар да оралды. Олар құмдақты ойып, сырт жақтан байқалмайтындай етіп алау жақты. Ал, ол уақытта оның бәрі замартастың бір қырына ғана сыйған. Бірақ, адамдар жай нәрселерге назар аудармайды, сондықтан алхимиктер пәлсапалық трактаттар жазуға кіріскен. Олар қай жаққа жүру керектігін білеміз, ал, өзгелер білмейді деп пайымдай бастаған. Бірақ, замартасқа мәтін жазылған Тақта қазір де бар. Алхимик бес минөттей құмда бірдеңелер сызғылап отырды да, ал Сантьяго осы мезгілде алаңда кәрі патшаны қалай кездестіргенін есіне түсіріп, оған содан бері талай-талай жылдар өткендей көрінді. Сантьяго жақындап келді де, оқып шықты. Бұл – қаршығалардың аспанда қалықтағаны іспеттес: оны ақыл-парасатпен игере алмайсың. Замартаста мәтіні бар Тақта – Ғалам Жанының үндеу хаты. Данагөйлер біздің әлемнің жұмаққа ұқсас болып жаратылғанын баяғыда түсінген. Осынау ғаламның бар болуы – бұдан да өзге, жетілдірілген әлемнің болуына кепілдеме сияқты.
Жасаған оны адамдар көрініп тұрған бейнелер арасынан рухани болмысты көріп, өз данагөйлігіне өздері таң қалулары үшін жаратқан. Мен оны іс-әрекет деп атаймын. Бірақ, сен шөлдесің – яғни сен шөлдің қойнауына сүңгуің керек. Ол да Жердегі бар тіршілік сияқты саған әлемді түсінуге көмектеседі. Барлық шөзді түгелдей түсінуге ұмтылыстың қажеті жоқ – тек қана құмның жалғыз қиыршығының өзі-ақ жаратылыстың барлық ғажайыптарын көруге жарап жатыр. Оған әлемдегі бар болмыс түсінікті, өйткені ол Ғалам Жанымен туыстас, әрі ерте ме, кеш пе – ол оған қайтып оралады. Олар үнсіздікте тағы да екі тәулік жол жүрді. Алхимик өзін жып-жинақы ұстады: олар аяусыз кескілескен ұрыстар жүріп жатқан жерге жақындап қалып еді. Ал, бозбала болса, жүрек дауысын естуге талаптанып бақты. Оның жүрегі ерекше мінезді болатын: бұрын ылғи бір жаққа ұмтылып тұрған болса, ал енді қазір қайткен күнде оралғысы келетінді шығарды. Кейде жүрегі сағаттар бойына с ə улелі мұңға бөленген оқиғаларды айтса, кейде, шығып келе жатқан күнге қуанатындығы сонша, тіпті, Сантьяго баяу ғана жанарына жас iркетін болды. Жүрегі қазыналар жайлы айтқанда дүрсілдей соғып, бозбала шетсіз-қиырсыз шөлді жанарымен шолғанда сілтідей тынуға көшті.
Ұдайы әлденені сұрайды да тұрады. Фатима жайлы сәт ойлансам болды, ұзақты түнге және көз ілмеймін. Яғни, жүрегіңнің жаны бар. Оны тыңдауды жалғастыра бер. Келесі үш күнде олар жауынгерлерді кездестіріп отырды, ал, өзгелерін көкжиектен және көрді. Сантьягоның жүрегі қорқыныш жайлы сөйлеп кетті, оған қазыналар іздеуге шыққан, бірақ, сонда да таба алмаған адамдар туралы айта бастады. Кейде ол бозбаланы қазыналарды табуды оның да маңдайына жазбаған, бәлкім ол шөлде қаза табатын шығар деген оймен де үркітті. Ал, баз-базда жақсылықтан жақсылық іздемейді: оның онсыз да сүйген қызы мен көп алтын теңгелері бар деп нығарлады. Оған қол жеткізгеннің бәрін арманға айырбастап жіберу – табиғи жағдаят. Тіпті, сен оған құлақ түргендей кейіп көрсетсең де, ол сенің кеудеңде қалады да, өмір жайлы және әлем туралы не ойлайтынын қайталай беретін болады. Егер сен өз жүрегіңді білетін болсаң, ол саған опасыздық жасай алмайды. Өйткені, сен оның барлық армандары мен тілек-ықыластарын біліп аласың да, оларды жеңіп шығасың. Ал, өз жүрегінен қашып кету әзірге ешкімнің қолынан келмеген. Ендеше, қызығы – оны тыңдай білген абзал.
Сонда тосыннан соғатын соққы болмайды. Олар шөлдегі сапарын жалғастыра берді, ад, Сантьяго жүрегінің дауысын тыңдаумен болды. Көп ұзамай ол оның барлық елестері мен айла-тәсілдерін жатқа біліп алды – сөйтті де, жүрегін сол қалпында қабылдауды үйренді. Бозбала қорқуды тоқтатты – өйткені, кеш еді, оның үстіне жүрегі де бәріне ырза екенін хабарлады. Біз бәріміз де аңсаған армандарымызды жүзеге асыруға жүрексінеміз, себебі біз оларға лайықсызбыз немесе бәрібір орындай алмаймыз деп пайымдаймыз. Біз, адамдардың жүректері, мәңгілікке айырылысқан ғашықтар, бақытты бола алмаған сәттер табылуы мүмкін, бірақ, мәңгілікке құмдарға кқміліп қалған қазыналар жайлы ойға алғанда қорыққаннан тына қаламыз. Өйткені, мұндай халді өткергенде, біз азап шегеміз ». Бір де бір жүрек өз арманын іздеп шыққанда азап шекпейді, өйткені, бұл ізденістердің әрбір қас-қағым сәті – Құдаймен және Мәңгілікпен кездесу болып табылады. Сонда оның жүрегі кеш бойына тыншу тапты. Сантьяго түнде де тыныш ұйықтады, ал, оянған кезде жүрегі оған Ғаламның Жаны жайында айта бастады. Ол бақытты адам - өзінде Жасағанды алып жүретін адам дегенді айтты. Ал, бақытты Алхимик айтқан кәдуескі құм қиыршығынан да табуға болады.
Ал, осынау қиыршықты жарату үшін ғаламға миллиардтаған жылдар қажет болды. Біз бұл жайында тек балаларға ғана айтамыз, сонсоң тіршілік әркімді өз тағдырына қалай бағыттайтынын бағдарлап отырамыз. Әттең бақытсыздыққа орай тек шамалы ғана жұрт өзіне, пешенесіне белгіленген жолмен жүре алады. Өзгелерге әлем қауіптілік туындатады, сөйтіп, ол шын мәнінде қауіпті болады. Сонда біз – жүректер барынша тыныш сөйлейміз. Біз ешқашан үнсіз қалмаймыз, бірақ, біздің сөздеріміздің естілмегенін қалаймыз: өйткені, жүрек дауысына назар аудармағандықтан адамдардың азап шеккенін қаламаймыз ». Сол күннен бастап бозбала өз жүрегін түсіне бастады. Және ол ілгеріде өз арманынан аулақ қиыс қадам жасайтын болса, жүректің абыржу белгісін беріп қысылып, ауыра бастауын өтінді. Және ондай хабарды естіген сәтте өз жолына оралатындығына ант берді. Сол түні ол Алхимикке бәрін де баяндап берді. Ал ол Сантьягоның жүрегі Ғаламның Жанына тағзым еткенін түсінді. Сенің жүрегің қазыналардың қайда екенін көрсете алатын халге келді. Саған жетіспегені міне, мынау, - деп жауап қайырды да, Алхимик баяндай бастады. Және де ол мұны біз армандарымызға қоса жол бойы өзімізге берілген білімді ала алуымыз үшін жасайды.
Міне осы кезде, көптеген адамдар ержүректілік мінезден тайқып шығады. Бұл ахуал шөлдің тілінде көкжиекте көгалды алқап көрінгенде, « шөлдегендіктен өлу » деп аталады. Ізденістердің барлығы да әманда жайлы Бастаудан басталады да, әлгіндей сынақпен аяқталады. Сантьяго өз елінде тараған: « Ең қараңғы сағат – күн шығар алдындағы сәт » деген мәтелді есіне түсірді. Ертеңіне нағыз қауіп-қатердің белгілері алғаш рет бой көрсетті. Жолаушыларға үш жауынгер жақындап келді де, бұлардың мұнда не істеп жүргендіктерін сұрады. Алхимик асықпай атынан түсті. Сантьяго да сөйтті. Алхимикті тінткен араб одан әлдене сұйық құйған кішкентай шыны сауыт пен тауықтың жұмыртқасынан сәл үлкен сарғыш тас тауып алды. Мына Сусынды ішкен адам сырқат дегеннің не екенін білмейтін болады. Ал тастың титтей ғана сынығы кез келген металды алтынға айналдырады. Салт аттылар қарқылдаған күлкіге кенелді, ал, оларды мына жақтан Алхимик қоштады. Олар оның жауабын өте қызықты қалжыңға балады да, жолаушыларға еш кедергі келтірместен әрі қарай жүре берулеріне рұқсат берді. Өйткені, саған әлемдегі іс-әрекет үстіндегі қарапайым заңды көрсету үшін, - деп жауап қайырды Алхимик. Неге екенін білесің бе? Өйткені адамдар қазыналарға мүлде сенбейді.
Олар жолдарын жалғастыра түсті. Күн өткен сайын Сантьягоның жүрегі үнсіздікке бой алдыра берді: ол өткенді де, болашақты да қажет еткен жоқ – тек шөлді қарағанына, бозбаламен бірге Ғалам Жанының қайнар бұлағынан сусындағанына қанағаттанды. Олар нағыз достарға айналды, енді, бір-бірін сата алмайтын жағдайға келді. Ал, жүрек сөйлесе, тек кейде үнсіздік еңсесін басқан Сантьягоға соны сенім мен тың күш беру үшін ғана талаптанды. Жүрегі оған алғаш рет оның қойларын тастауға бет буған батылдығы мен дүңгіршекте істеген жігерлілігі туралы сыр шертті. Ол сондай-ақ Сантьяго өзі ешқашан байқамаған жайттар жайлы – аңысын аңдап тұрған қауіп-қатерлер турасында да айтты. Жүрегі ол әкесінен ұрлап алған мылтықтың қайда қалғанын мегзеп жіберді - әйтпесе, ол өзін жарақаттап, тіпті, өлтiрiп алар ма еді, қайтер еді? Енді бірде бозбаланың қалай кенет басы айналып, құсып құлағанын және ұйықтап қалғанын есіне салды. Тап осы уақытта екі қаңғыбас оны аңдып тұрып өлтіріп, қойларын айдап кетпекші болған-ды. Бірақ, ақыры Сантьяго керінбеген соң, олар қойшы өз отарын өзге жолмен айдап кетті деп есептеп, жендерімен женелген-ді. Сондай-ақ балаларға, мас болғандарға және қарияларға қол ұшын береді.
Бірде олар жауласқан тайпалар бекініс еткен жерлердің жанынан өтіп бара жатты. Әр тұстан ақ бурнус киген қарулы адамдар бой көрсетті. Олар наргиле тартып, шайқастар туралы әңгіме-дүкен құрып отырды. Сантьяго мен Алхимикке ешкім де титтей назар аударған жоқ. Адамдар өзара соғысып жатқанда, шайқастың шуылы Ғаламның Жанына дейін жетеді. Аспан астында болған жағдаяттардың зардаптарынан ешкімнің құтылуы мүмкін емес! Сол сәтте, кәрі Алхимиктің дұрыстығын дәлелдегендей, шөлде саяхатшылардың соңына түскен екі салт атты пайда болды. Жауынгерлер бір сәтке тына қалысты, сонсоң жолаушыларды қоя берді. Сантьяго таң-тамаша қалды. Ол алыста қалды, оның бет-бейнесіне баппен қарау мүмкін емес еді, бірақ, Сантьяго сонда да оның өзіне бағытталған көз қарасын сезініп тұрды. Енді, міне, олар күллі көкжиекті көлегейлеп тұрған тауға ерлей бастағанда, Алхимик пирамидаларға дейін екі күндік жол қалғанын айтты. Сен бұл ілімнің төркіні Ғалам Жанына үңги бойлап әрі содан өзіне тиісті қазыналарды табуда жатқандығын білесің. Мен қорғасынды алтынға қалай айналдыруға болатынын білгім келеді. Алхимик шөлдің үнсіздігін бұзып жатпады да, олар тек тыныстауға тоқтағанда ғана жауап қатты. Неге олай деп сұрама – ол жағынан мен бейхабармын.
Бар білетінім – тек әлемнің осылай орныққандығы ғана. Бірақ, адамдар данагөйлердің айтқандарын дұрыс түсінбеген. Содан барып алтын дамудың нысаны болудың орнына ұрыс-керістің белгісіне айналып кеткен. Сонсоң, ол қауіптілік белгісіне айналды. Ең ақырында – қайтадан жай ғана бақыру болды, – деді Сантьяго, ізiнше мұның бәрі Алхимикке онсыз да белгілі екенін ұғынып, табан астында үнсіз қалды. Өйткені олар бір нәрсе дамыса, оның айналасындағының бәрі де өзгеретіндігін түсінді. Өзгелер Тасты кездейсоқ тапты. Оларға өте қабілетті болу бұйырған-ды және олардың жандары да басқа адамдарға қарағанда әлдеқайда сезімтал еді. Бірақ, мұндай оқиғалар өте сирек кездесетіндіктен есепке алынбайды. Ал, үшіншілері тек қана алтын іздеді. Бірақ, оларға құпияны ашудың сәті бәрібір түспеді. Олар қорғасынның да, мыстың да, темірдің де өз жолы бар екендігін ұмытты. Ал, бөтен Тағдырға араласқан адам өз тағдырын да аттап кете алмайды. Алхимиктің мына сөздері қарғыс тәрізді болып естілді. Сонсоң ол еңкейді де, жерден қабыршақты көтеріп алды. Алхимик одан қабыршақты құлағына басуын сұрады. Сантьяго өзі де бала кезінде жиі сөйтетін, сөйтіп бұл жолы да теңіздің шуылын естіді.
Ол толқындар шөлде қайтадан тулағанша оны тастап кетпейді. Олар аттарына отырды да, мысырлық пирамидалар жағына қарай жөнеп берісті. Сантьягоның жүрегі оған қауіптілік белгісін сездірген кезде күн батысқа қарай еңкейе бастаған еді. Олар бұл минөтте таудай құмдақ төбелердің арасына енген болатын. Сантьяго Алхимикке қарады, бірақ, ол ештеңе байқамағандай кейіп білдірді. Бес минөттен кейін бозбала алдан екі салт аттының сүзбесін анық аңғарды. Ол бір ауыз сөз айтып үлгергенше екеудің орнына – он, онның орнына жүз адам пайда болды, ең ақырында барлық құмдақ төбелер есептеуге көнбейтін қаптаған қалың әскерден көрінбей кетті. Салт аттылар көкшіл киімдер киініпті. Олардың тек сәлделері ғана қара таспалармен оратылып, ал, бет-бейнелері көздеріне дейін көгілдір матамен жабылған екен. Жанның қуатын көрсететін осынау жанарлардың жолаушыларға өлім төніп тұрғандығын хабардар еткендіктері, тіпті алыстан да белгілі болып тұрды. Сантьяго мен Алхимикті лагерьге алып келіп, бозбала бұрын-соңды оған ұқсас көрмеген шатырға итеріп кіргізіп, көсемнің алдынан бір-ақ шығарды. Біз бар болғаны – жолаушылар ғанамыз. Онда сендер жауынгерлердің бірімен сөйлесіпсіңдер. Мен сендердің лагерьлеріңе дейін тек өз досымды жеткізіп салуға ұмтылдым. Сантьяго қорқыныш шағында үндемей ғана тыңдап отырды.
Анау алтынды үнсіз ғана алды – оған талай қару-жарақ сатып алуға болар еді. Ол қажетсінсе болғаны – сендердің лагерьлеріңді тек желдің күшімен-ақ тас-талқан етеді. Арабтар күлкіге кенелді. Олар соғыстың күшіне әбден үйреніп, жел ажал әкелуі мүмкін дегенге мүлде сенбейтін. Бірақ, олардың жүректері қорқыныштан бүрісіп қалды. Олардың барлығы да шөлдің перзенттері болатын, әрі көз байлайтын сиқыршылардан әсте қорқатын. Сонда менің жолсерігім сендерге өз күшін көрсету үшін желге айналады. Егер бұл оның қолынан келмесе, онда біз көнген кейіпте сендерге жандарымызды тапсырамыз. Бірақ үш күн тосуға келісті. Сантьягоның қорқыныштан таза үні шықпай қалды. Алхимикке оны шатырдан қолынан ұстап шығаруға тура келді. Бұлар – қаһарман адамдар және олар жүрексіз қорқақтарды жек көреді. Бірақ, Сантьягоға сөйлеу қабілеті бірден орала қоймады. Олар лагерьде еркін жүрді – арабтар олардың тек қана аттарын алып қойған болатын. Әлем тағы да қаншалықты көп тілді екендігін көрсетті: бұрын шетсіз де азат болып көрінген шөл енді ешқайда қашып құтыла алмайтын түрмеге айналды. Сенің ақшаларың саған артық үш күн сыйлады. Ал әдетте ақшалар өлімді бір сәтке де кейін қалдыра алмайды.
Бірақ, мұндай данагөй ақылды тыңдауға Сантьягоның жағдайы келмей қалған-ды. Ол әрі алхимик емес еді, сондықтан желге айналудың амалын және білген жоқ-ты. Ал, Алхимик жауынгерден шай алып келуін өтінді де, әлдеқандай сөздерді күбірлеп айтып, бірнеше тамшыны бозбаланың білезік сүйегіне тамызды. Сөйтіп ол дем арасында оның денесінен мазасыздану сезімі қалай кеткенін байқап қалды. Арманды орындауға мүмкіндік бермейтін бір-ақ нәрсе бар – ол сәтсіздіктен қорку ғана. Бұл үрдіске сенің өмірің тәуелді. Бірақ, Өз Тағдырыңа еріп өлесің, ондай жолдың барлығынан тіпті қаперсіз мыңдаған адамдардың өлімді қабылдағанынан көп жақсы. Алайда, сен алаңдама. Әдетте өлім тіршілік күштерімен сезіністі күшейте түседі. Алғашқы күн артта қалуға айналды. Шөлде жойқын шайқас болып, лагерьге жараланғандар жеткізілді. Саптан шығып қалғандардың орнына басқалар тұрып жатты, сөйтіп тіршілік жалғаса берді. Бірақ та, ажалдан қашып құтыла алмайсың. Кешке қарай бозбала Алхимикті іздеуге кетті. Егер мен желге айнала алмасам, ол бізді өлтіреді. Ертеңіне бозбала лагерьдің жанындағы жартастың биігіне шықты. Сақшылар оны кедергісіз өткізді: олар желге айнала алатын көз байлаушы пайда болғанын естіп үлгерген-ді, сондықтан өздерін одан аулақ ұстауға тырысты.
Оның үстіне шөл кез келген зынданнан артық қой. Сөйтіп Сантьяго күні бойы кешке дейін шөлге үңіле қараумен болды. Өз жүрегіне құлақ қойды. Ал шөл оның қорқынышына барынша бойлады. Олар бір тілде сөйлеп түсіністі. Үшінші күн туғанда көсем өзінің әскербасыларын жинап алды. Сантьяго оларды кеше ұзақты күнді өткізген жеріне апарды да, отыруларын өтінді. Сантьяго көкжиекке қарады. Алда таулар, құмдақ шағылдар, жартастар жатты: құмдақтарда мұндай жерлерде өсуі мүмкін емес өсімдіктер мен мұндалап тұрды. Оның алдында ұшы-қиырсыз шөл көсіліп жатты – ол оның үстімен бірнеше ай бойы жол шексе дағы, бәрібір оның шамалы ғана бөлігін ұғына алды. Ол сапар барысында Ағылшынды, керуендерді, тайпалар арасындағы соғысты, елу мың пальма өскен және үш жүз құдық қазылған көгалды алқапты, Фатиманы жолықтырды. Біз кеше бір-бірімізге жанарымыз қанғанша қараған жоқ па едік? Менің оған оралғым келеді, ал, бұл үшін маған сенің кемегiң керек. Мен желге айналуым қажет. Сен оған тап бір жасыл желек іспеттісің. Ол ешқашан олжасыз оралмайды. Ол сенің жартастарыңды, сенің құм төбелеріңді, сенің тауларыңды жақсы біледі. Ал, сен оған жомартсың.
Сонсоң аспаннан сұңқар шүйіледі – мен өзімнің құмдарымда тіршілік үзілмегеніне мағұрланып үлгергенімше, ол жасағанымды тырнағына іліп алады да кетеді. Ал, сұңқар адамды қоректендіреді. Адам болса орайы келгенде сенің құмдарыңа қорек береді де, сөйтіп, онда тағы да тіршілік туындайды, сұңқарға қорек пайда болады. Әлем осылай құрылған. Бұл жемтікті – сұңқарға, сұңқарды – адамға, ал, адамды - шөлге айналдыратын күш. Қорғасынды алтынға айналдырып, ал, алтынды қайтадан жер қойнауына жасыратын да - осы күш. Міне, сондықтан мен желге айналуға тиіспін. Шөл шамалы уақыт үнсіз жатты. Бірақ, бұл – аз. Мен жеке өзім ештеңе істей алмаймын. Көмекті желден сұрағайсың. Әлсіз ғана жел көтерілді. Әскербасылар бозбаланың өздеріне белгісіз тілде әлдекіммен сөйлескенін бақылаумен болды. Алхимик болса күлімсіреп тұрды. Жел Сантьягоға жақындап келіп, бетінен өпті. Ол оның шөлмен сөйлескенін естіді, өйткені, жалпы желдер бәрін де біледі. Олар әлемді шарлаумен болады, бірақ, олардың туған жері де, біржола толас табатын жері де жоқ. Желдің атаулары көп болатын.
Оны мұнда « сирокко » деп атайтын және де арабтар ол жел – оты-суы мол, әрі негрлер тұратын өлкелерден келіп жетеді деп ойлайтын. Сантьягоның елінде оны « левантиялық » деп атайтын, өйткені, ол шөлдердің құмдары мен маврлардың жауынгерлік айқайларын жеткізеді деп пайымдайтын. Бәлкім, қойларға жайылым жоқ шалғай елдерде адамдар бұл жел Андалузиядан бастау алады деп есептейтін шығар. Бірақ, жел еш жерде туындамайды да, еш жерде өлмейді, сондықтан да ол шөлден гөрі құдыреттілеу. Адамдар онда әлденелердің өсуіне жағдай жасай алады, тіпті қой да өсіреді, бірақ, желді өз ырықтарына көндіру олардың қолынан келмейді. Ал, қазір менде енді желдер де, шелдер де, мұхиттар да, жұлдыздар да – сайып келгенде Ғалам жаратқанның бәрі де шоғырланған. Біз екеуімізді жаратқан қол – бірегей, біздің жанымыз да бірегей. Мен сен тәрізді кез келген қуысқа кіріп кетуді, теңіздердің үстінен ескенді, менің қазыналарымды жасырып жатқан тау-тау құмдарды көшіріп тастағанды, өз ғашығымның дауысын жеткізе білгенді үйренгім келеді. Адамға желге айналу оның маңдайына жазбаған. Міне, сонда біз адам мен желдің ұшы-қиырсыз мүмкіндіктері жайлы талқылайтын боламыз.
Жел әуесқұмар екен – ондайды ол бұған дейін кездестірмеген еді. Оған бұл турасында егжей-тегжейлі талқылағысы келіп еді, бірақ, ол шын мәнінде адамды желге қалай айналдыруға болатындығынан бейхабар-ды. Ал, ол көп нәрсеге оңтайлы емес пе?! Шөлдерді жаратуды, кемелерді теңіз түбіне батыруды, ғасырлық ағаштар мен толайым ормандарды сұлатып салуды, санқилы әуендер ойнап, түсініксіз дыбыстар шығып жатқан қалалардың үстінен заулап өтуді біліп-ақ бақты. Ол әлемдегі бар болмыстан оздым деп есептеуші еді, енді міне, мен де желмін, қолымнан талай шаруа келеді деп айтатын пенде пайда болыпты. Ғашық болған кезіңде не болып жатқанын түсінудің еш қажеті жоқ, өйткені, бәрі де біздің ішкі дүниемізде өтіп жатады, олай болса адамның желге айналуға қабілеті әбден жетеді. Әрине, егер жел оған көмектессе ғана. Жел өзін тәкаппар ұстап тұрды, сондықтан Сантьягоның сөздері оны өкіндіріп тастады. Содан болар, ол шөлдің құмдарын бұрқыратып одан да қатты соға бастады. Бірақ, сайып келгенде, оған бүкіл әлемді кезуге тура келді. Әрі махаббатты да білмейді.
Жел одан сайын қатты соқты, бүкіл аспанды құмдақ шаң бүркеп алды, ал, күн болса, алтындатқан доңғалаққа айналды. Мұны лагерьден байқастап тұрғандар ештеңені дерлік айыра алмады. Шөлдің адамдары бұл желдің ондай мінезін бұрыннан білетін және оны « самум » деп атайтын. Ол олар үшін теңіздегі дауылдан да қорқынышты болатын, – айтқандайын, олар тумысынан теңізде де болмаған-ды. Аттар кісінеп қоя берді. Қару-жарақтағы құм шықырлады. Әскербасылардың бірі көсемге қарай бұрылды: - Осы да жетпей ме? Бірақ, ол қорқынышқа бой алдырғандардың аты-жөндерін есінде сақтап қалды. Сонсоң жел тыныстағанда, екеуін де қызметтерінен алуға шешім қабылдады, өйткені, шөлдің перзенттері қорқыныш дегеннің не екенін білмейді. Осыдан – ал, бұл сендердің әлемдеріңнен өте шалғайда – мен сүюді үйрендім. Мен білемін, егер, Жерге сәл жақындасам, ондағы бар тіршілік қаза табады және Ғалам Жаны да тірлігін тоқтатады. Сондықтан біз бір-бірімізге алыстан қараймыз, әрі бір-бірімізді атыстан сүйеміз. Мен Жерге тіршілік пен жылу беремін, ал, ол маған менің болуымның мағынасын білдіреді.
Ол маған өзінің басты қиындығы неде екендігін баян етті: осыған дейін әлемде бәрі бірегей екендігін тек тастар мен өсімдіктер ғана түсінеді екен. Міне, сондықтан темірдің мысқа ұқсас болуы, ал, мыстың алтыннан еш айырғысыз болуы талап етілмейді. Мына бірегей әлемде олардың әрқайсысының өзіндік нақты орны бар, және де егер осының бәрін жазған қол Жаратудың бесінші күні тоқтағанда бәрі де бірегей Әлем Симфониясына құйылар еді. Бірақ, алтыншы күн де бар емес пе? Бірақ, сен махаббат дегеннің не екенін білмейсің. Жаратудың алтыншы күні болмаса, адам да пайда болмаған болар еді. Және мыс та мыс күйінде, ал қорғасын – қорғасын қалпында қалар еді ғой. Иә, әркімнің өз жолы бар, бірақ, ол ерте ме, кеш пе, әйтеуір бір өткеріледі. Сондықтан өзге бір нәрсеге айналып, жаңа жолды бастау керек. Ғаламның жаны шын мәнінде бірегей болмысқа айналғанша осылай бола бермек. Күн сәл ойланды да, бұрынғыдан әрмен жарқырай түсті. Осынау сұхбаттан рахат алған Жел де Сантьягоны көз қарықтырар сәулелерден қорғаштап қаттырақ соқты. Қорғасын әлемге қажет болғанынша өз міндетін атқара береді де, ал, сонсоң алтынға айналуға тиісті болады.
Алхимиктер осылай дейді. Олар біз болғанымыздан жақсырақ бола түсуге тырысқанымызда, біздің айналамыздағы бар болмыс та жақсырақ бола түсуге тырысады деп дәлелдейді. Махаббат – бұл ғаламның жанын өзгертіп, құлпырта түсетін күн. Мен оған алғаш рет бойлаған кезде ол маған еш мүлтіксіз болып көрінді. Сонсоң мен оның бәріміздің сәулеміз екенін, онда да өзіндік ынтызарлықтар жататындығын, өз соғыстары жүріп жататындығын көрдім. Оны мына біз қоректендіреміз және де біз өмір сүріп жатқан орта біздің жақсы, әйтпесе нашар болғанымызға орай жақсы, әйтпесе нашар болады. Міне, осы кезде махаббаттың күш-қуаты араласады, өйткені, ғашық болғаныңда жақсырақ бола түсуге ұмтыласың. Күн бір сәтке ойланып қалды: әңгімеге құлақ түріп тұрған жел шырақтың даналығында шек жоқ екенін лезде әлемге жаяды. Ал, оның үстіне жалпыға бірдей Тілде сейлейтін мына бозбаладан қашу жөн болмас еді. Жел қуана айғай салды да, ғаламат күшпен есіп берді. Бірнеше шатырлар жұлынып кетті, байлаулы аттар тізгіндерін үзіп алды, жартастағы адамдар ұшып кетпес үшін бір-біріне жармасты. Сантьяго Бәрін жазған қолға бұрылды да, сол сәтте Барша әлемнің үнсіздікке берілгендігін сезінді. Ол оны бұзуға бата алмады.
Сонсоң Махаббат күші оның жүрегінен лоқсып төгілді де, бозбала дұға оқи бастады. Ол өз дұғасында ештеңе сұраған жоқ, қойлары жайылым тапқанына алғыс білдірмеді, дүңгіршекке замартас сатып алушылардың да көбірек келуін өтінбеді, шөлде жолықтырған әйелдің оны тосқанын да қаламады. Ол орныққан тыныштықтан осы Қол жазған белгілерді шөл, жел және Күн де іздеп жатқандарын түсінді, олар да өз Тағдырының соңынан еріп, замартастың бір қырында жазылғанның байыбына баруға талаптанатындықтарын пайымдады. Бозбала бұл белгілердің бүкіл жер мен ғарышта шашылғандарын түсінді және бір көрмеге оларда ешбір мағына мен себеп жоқ екенін де біліп алды. Шөл де, жел де, күн де, адамдар да өздерінің неге жаратылғандықтарын білмейді. Тек Бәрін Жаратқан Қолдың ғана бұған себептері бар болатын, тек қана Ол кереметтерді жасауға: мұхиттарды – шөлге, ал адамдарды – желге айналдыруға шамасы келетін. Тек қана жалғыз Ол ғаламды Жаратудың алты күні Ұлы Жаратылысқа айналатынын түсінетін және оған Ғаламды қалай жетелейтінін пайымдайтын. Сөйтіп бозбала Ғаламның жанына үңілді, одан ол Жасағанның Жаны – өзінің жаны екенін, әрі оның кереметтер жасай алатындығын көрді. Самум сол күні бұрынғылардан да ерекше дауылдатты.
Енді, ұрпақтан ұрпаққа желге айналған бозбаланың күллі лагерьді құрта жаздағаны, шөлдегі ең қуатты әскербасыға қарсы шыққандығы жайлы аңыз тарай беретін болады. Жел тыныстағанда, жұрттың бәрі бозбала тұрған жерге қарады, бірақ, ол онда жоқ еді. Ол лагерьдің екінші ұшпағында жартылай құмға көміліп қалған сақшының қасында отырды. Сиқырлы Күш жұрттың бәрін қорқытты. Тек екі адам ғана: өз шәкіртін мақтаныш еткен Алхимик және бұл шәкірт жасағанның құдіреттілігін түйсінген тайпа көсемі жымиып отырды. Ертеңіне ол Сантьяго мен Алхимикті қалаған жақтарына кетулеріне қоя берді де, оларға қосшылыққа өз жауынгерлерінің бірін қосып бергені әбден жарастықты болды. Олар күні бойы жүріп отырды да, ымырт үйіріле бастағанда Алхимик жауынгерді кейін қайтарып, өзі аттан түсті. Ахимик коптілер монастырiнiң дарбазасын қақты. Оған қара киім киінген монах қарсы шықты. Олар коптіше қысқа ғана сөйлесті де, Алхимик Сантьягоны ішке кіруге шақырды. Алхимик монастырьдің асүйінде ошаққа от жақты. Монах қорғасынның бір кесегін әкелді, ал, Алхимик қорғасынды темір ыдысқа салды да, плитаға қойды. Қорғасын балқыған кезде оң қалтасынан жасыл шыны жұмыртқа алып, одан түйреуіштің басындай бөлігін сындырып алды да, балауызбен майлап, қайнаған қорғасынға тастап жіберді.
Сұйық қан сияқты қып-қызыл болып кетті. Алхимик қазанды оттан түсіріп, оның сууына мүмкіндік берді, ол екі арада монахпен шөлдегі соғыс жайлы әңгімелесті. Монах ренжіп отырды: соғыстың салдарынан керуендер тапжылмастан Гизада тұрған керiнедi. Ақыры қазан суығанда, Сантьяго мен монах бір-біріне масаттана қарасты: ыдыстың дөңгелек порымын қабылдаған қорғасын алтынға айналыпты. Мен тек саған мұның мүмкін екендігін көрсеткім келді. Олар әлгі тұрақтың дарбазасына қайта оралды да, сол жерде Алхимик алтын дискіні төрт бөлікке бөлді. Өмір оныңды қапелімде естіп қалып, келесі жолы азырақ беруі мүмкін, - деп жауап қайтарды да, Алхимик Сантьягоға бұрылды. Бозбала мына алтын одан әлдеқайда көп турады деп айтқысы келіп еді, бірақ, үндемеді. Төртінші кезекті ол тағы да монахқа ұсынды: - Мынау – тағы да Сантьягоға беріледі. Бәлкім, қажет болып қалар. Бірінші рет сені алаяқ алдап соқты, екінші жолы жаңбырдың кесірі тиді. Мен ырымшыл кәрі арабпын және де біздің мақалдың ақиқат екендігіне сенемін, ал, ол былай дейді: « Бір рет болған жағдаят енді қайтып болмауы кәдік. Ал екі рет болған жағдаят үшінші рет қайтсе де болады ». Олар аттарына отырды.
Бозбала айтқанына көнді. Өзінің екі ұлы болыпты. Бірі жауынгер болып, империяның ең шалғай қиырына міндетін өтеуге кетеді. Екіншісі бүкіл Римді масаттандырған өлеңдер жазған. Бірде ақсақал түс көреді, онда аспаннан хабаршы көрініп, оған ұлдарының бірі дегені әлемге әйгілі болып, көп жүздеген жылдар өткеннен кейін адамдар қайталап жүретін болады деген болжам айтады. Қария қуанғаннан жылап жібереді: тағдыр оған жомарт та шапағатты болды, өйткені, әке бастан өткерерліктей ең жоғарғы қуанышты сыйлады. Көп ұзамай ол қаза тапты – ауыр арбаның астынан баланы аламын деп жүргенде, оны құтқарып, өзі дөңгелектердің астында қалды. Ол әділ де дұрыс ғұмыр кешкендіктен, бірден тікелей заңғарға жөнелді де, онда түсіне кірген хабаршыны жолықтырды. Мен сенің қандай да болмасын өтінішіңді орындай аламын. Өйткені, менің ұлымның өлеңдері ұрпақтан ұрпаққа ауыса беретін болады ғой. Мен өзім үшін ештеңе де өтінбеймін, бірақ, қай әке болмасын, өзі оқытып, тәрбиелеп ақыл айтқан перзентінің даңқын мақтаныш етеді. Сондықтан мен алыстағы болашақта өз ұлымның айтқандарын естігім келеді.
Хабаршы оның иығына жай ғана қолын тигізіп еді, екеуі де көзді ашып-жұмғанша алыстағы ілгергі уақыттан – бұлар түсінбейтін тілде сөйлесіп жатқан мыңдаған адамдары бар үлкен қаладан бір-ақ шықты. Қария қуанғаннан тағы да көзіне жас алды. Хабаршы қарияны мейірімділікпен орындыққа отырғызды да, өзі де қасына жайғасты. Бірақ, Тиберийдің патшалық құруы аяқталғаннан кейін ел оларды ұмытты. Адамдар енді сенің жауынгер болған екінші ұлыңның өлеңдерін қайталап айтып жүр. Қария хабаршыға аң-таң болып қарады да қалды. Ол да ə рі ə діл, әрі мейірімді болған екен. Бірде оның құлдарының бірі қатты ауырып, ажалдың алдына жақындайды. Сенің ұлың әлдебір шипагердің пайда болғанын естіп, сол адамды іздеуге кіріседі. Ал, жол үстінде ол адамның Құдайдың Ұлы екенін біледі. Ол Оның емдеп жазған адамдарын кездестіреді, оның іліміне ден қояды, сөйтіп римдік жүзбасы болса дағы, оның наным–сеніміне өтеді. Сөйтіп ол бір күні таңертең оның алдынан шығады да, малайының қатты ауру екенін айтады. Сонда Ұстаз – ол адамды осылай атайтын – оның соңынан жүруге жиналады. Бірақ, жүзбасы сенімнің адамы болатын, сондықтан ұстаздың көздеріне қарап, ол Құдайдың Ұлы алдында тұрғандығын түсінеді.
Міне, сонда сенің ұлың ғасырлар бойы ұмытылмайтын ғақлия айтады. Ол былай дейді: « О, Жасаған, мен сенің мекенжайыңа кіруге лайықсызбын. Бірақ, бір ауыз сөз айтсаң, менің малайым құлақтаза жазылып кетер еді... ». Алхимик атын тебінді. Бірақ, әдетте ол жайында білмейді. Бозбала күлімсіреді. Бір кезде ол малшы үшін өмірдің мағынасы жайлы мәселелер осынша маңызды болады деп титтей де қаперіне алған емес еді. Сантьяго екі жарым сағат жүрегінің айтқанына ықтиятты түрде құлақ түріп жүріп отырды. Қазыналардың қайда жасырылғанын тек сол ғана көрсетуге тиісті болатын. Бірақ, жүрегі өзге жайлы айтып отырды. Ол екі рет көрген түсін өңіне айналдыру үшін қойларын тастап кеткен малшы жайында мақтанышпен айтты. Өз жолы және оны өткерген көптеген адамдар туралы, жаңа жерлер немесе сұлуларды іздеп жолға шыққандар, сондай-ақ өз замандастарының ақыл-ойы мен сенім-нанымдарына қарсы тұрғандар жайында дәйім зердеге салып отырды. Жүрек ұлы ізденіс-ашулар, ұлы өзгерістер, кітаптар жайлы сыр шертті. Сантьяго құм төбенің еңісімен көтеріле бастағанда, жүрегі оған былай деп сыбырлады: « Жинақы бол. Сен жылаған жерде мен де боламын, яғни, сенің қазыналарың да сонда деген сез ».
Бозбала баяу ғана өрлей берді. Жұлдыздары шашылған аспанда тағы да толық Ай пайда болды – оның шөлде келе жатқанына да бір ай тұтас болғаны ғой. Ай құм төбені жарықтандырып тұрды, көлеңкелердің әдемі ойнақ салғандығы сондай, тіпті шөл толқып жатқан теңізге ұқсап кетті, ал, Сантьяго Алхимикпен қоштасып, атының шылбырын бос қоя беріп, оған ерік берген күнді есіне түсірді. Ай шөлдің үнсіздігін және қазына іздеушілер келе жатқан артта қалған жолды жарықтандырып тұрды. Ол бірнеше минөттен кейін ең биікке шыққанда, оның жүрегі кенет қатты дүрсілдеп кетті. Оның алдында ай мен ақ құмдар сәулелендірген пирамидалар айбынды да сәулетті кейіпте тізбектеліп жатты. Сантьяго тізерлеп отыра кетті де, жылап жіберді. Ол Құдайға өз тағдырына сенуте мүмкіндік бергені, оны хрусталь сатушымен, Мельхиседекпен, Ағылшынмен, Алхимикпен, ең бастысы – махаббаттың Адамды өз Жолынан айырмайтындығына сенуге мәжбүр еткен әйелді кездестіргені үшін шексіз разы екендігін білдірді. Пирамидалар бозбалаға мыңжылдықтар биігінен қарап тұрды. Енді ол, егер қажет етсе, көгалды алқапқа қайтып барады, Фатимаға үйленіп, қойларын баға алады. Шөлде Жалпыға бірдей Тілді білетін және қорғасынды алтынға айналдыра алатын Алхимик тұрады ғой.
Сантьяго өз өнерін ешкімге көрсете алмайды, ешкімді өз данагөйлігінің жемістерімен таңдандырмайды: ол өз тағдырының соңынан жүріп отырып, өзіне керектінің бәрін үйренді, арман еткенінің бәрін бастан өткерді. Бірақ, ол өзінің қазыналарын іздеп келеді, ал, іс бітті деп, тек мақсатқа қол жеткенде ғана айтуға болады. Бозбала биікте жылап тұрды, ал, төмен қарағанында мынаны көрді: оның көз жасы тамған жерде қоңыз жылжып барады екен. Сантьяго шөлде жиһан кезгенінде Мысырда бұл киелі скарабей қоңыз Құдайдың символы екенін білген-ді. Оған тағы бір белгі берілді де, бозбала жерді қазуға кірісіп еді, бірақ, ол әуелі хрусталь сатушыны есіне түсіріп, оның жөн айтпағанын түсінді: ешкім де ғасыр бойына тастың үстіне тас қойғанымен өз ауласында ешқашан пирамида тұрғыза алмайды. Ол түні бойы көрсетілген жерде құм қазумен болды, бірақ, ештеңе таба алмады. Алайда, ол берілген жоқ – қазған шұңқырын жауып қалып отырған желмен күресе отырып, қаза берді, қаза берді. Сантьяго әбден титықтады, қолдарын жарақаттады, бірақ, ол жасы тамған жерден ізде деген ез жүрегіне сенуден тайған жоқ. Кенет ол шұңқырдан тастарды шығарып жатқанда, аяқтардың дыбысын естіді.
Сантьяго бұрылды да, адамдарды көрді – олар бірнешеу еді, тек жарыққа арқаларын беріп тұрғандықтан, түрлерін ажырата алмады. Бозбала ештеңе деп жауап қайырмады. Енді, жоғалтары болғаннан кейін оның бойын қорқыныш билеп алды. Сен мұнда не жасырдың? Бірақ қашқындардың біреуі оны шұңқырдан суырып алды, екіншісі қалталарын тінтіп, алтынның құймасына килікті. Енді, Ай оның бетіне сәуле шашып еді, Сантьяго тонаушының жанарынан өз өлімін көргендей болды. Олар Сантьягоны қаза беруге мәжбүр етті, ал, оған бағынуға тура келді. Бірақ, қазыналар жоқ болды, тонаушылар болса, оны сабай бастады. Олар оны аспанда алғашқы таң шапағы пайда болғанша үздіксіз сабаумен болды. Оның киімдерінің жалба-жұлбасы шықты, енді ол ажалдың жақын қалғанын сезінді. Оның есіне Алхимиктің айтқан сөздері түсті: « Егер өлуге тура келсе, саған ақшаның қажеті не? Ақшалар өлімді бір сәтке де кейін жытжыта алмайды », - деп еді-ау. Ол далба-дұлбасы шыққан, әрі қанға бөккен еріндерін әрең қозғалтып, тонаушыларға мысырлық пирамидалардың етегінде жасырылған қазыналарды түсінде екі рет көргенін айтып берді.
Тонаушылардың басшысы болып көрінген біреуі ұзақ үндемей отырды да, қол астындағылардың біріне: - Мынаны қоя бер. Онда енді ештеңе де жоқ, ал, мына құйманы бір жерден ұрлап алған шығар, – деді. Сантьяго кұлап түсті. Басшы оның көздеріне үңілгісі келіп еді, бірақ, бозбаланың жанары пирамидаларға бағытталған болатын. Сен қазір тұрған жерде, менің өзім де осыдан екі жыл бұрын, бір түсті айна–қатесіз тағы да әлденеше рет керген болатынмын. Мен түсімде Испанияға барып, онда қираған шіркеуді тауып алуым керек болды. Онда малшылар қойларымен түнейтін көрінеді, ал, дұға жасайтын жерге шөп өсіпті, соның тамырлары қойнауына қазыналар тығыпты-мыс. Бірақ, мен түс көрдім екен деп, бүкіл шөлді қиялай өтетін сен тәрізді ақымақ емеспін. Осыны айтқаннан кейін тонаушылар жайларына кетті. Сантьяго орнынан әрең тұрды да, пирамидаларға соңғы рет көз салды. Олар оған жымиды, жүрегі бақытқа толы болғанын сезініп, бұл да жауап ретінде жымиды. Ол өз қазынасын тапты. Эпилог Бозбаланың есімі Сантьяго болатын. Ол жартылай қираған шіркеуге жеткенде қараңғылық қоюланып кеткен-ді.
Ризницада – шіркеу жабдықтарын сақтайтын орында – бұрынғыша шөп өсіп тұрды, ал, күмбез тесігінен жұлдыздар нұры секілді. Ол бірде осында өз отарымен түнеп шыққанын есіне түсірді, егер көрген түсін есептемесе, түн бабымен өтті. Қазір ол тағы да осы жерге келді. Бірақ, бұл жолы ол мұнда қойларын айдап әкелген жоқ. Оның қолында күрек болатын. Ол аспанға ұзақ қарап жатты, сонсоң дорбашасынан бір бөтелке шарап алды да, бір жұтым жасады. Оның есіне бірде шөлдегі түнде аспанға қарағаны және Алхимикпен шарап ішкені түсті. Ол қаншама жол артта қалғаны және Құдайдың оған ерекше тәсілмен қазыналарға бағыт сілтегені жайлы ойлады. Егер ол түстерге сенбесе, кәрі сыған кемпірін, Мельхиседекті, тонаушыларды кездестірмесе... « Тізім тым ұзын болып кетті. Бірақ, жол белгілермен айшықталған болатын, сондықтан мен одан бұрыс кете алмадым », - деп ойлады ол. Ол өзі байқамай ұйықтап кетті. Ал, оянғанда күн биік көтеріліпті. Сантьяго сикомордың ( інжір тұқымдас ағаш. Сен тіпті, менің мына шіркеуге жетуім үшін алтынның екінші құймасын да қалдырдың. Монах дат-далы шыққан әрі таяқ жеген мені кергенде күліп жіберді.
Ал, сен мені бұдан, мұндай нәубеттен құтқара алмайтын ба едің? ». Ал, олардың соншалықты әдемі екендігі рас қой? ». Бұл алхимиктің дауысы еді. Бозбала күлімдеді де, әрі қарай қаза берді. Жарты сағаттан кейін күрек әлдебір қатты затқа тиді, ал, бір сағат өткен соң, Сантьягоның алдында бағзы заманғы алтын теңгестер толған қобди тұрды. Тап сол жерде асыл тастар, ақ және қызыл қауырсындармен әшекейленген алтын бас киімдер, бриллианттармен безендірілген тас идолдар ( паттар ) – жолаушылардың олжалары жатты. Олар жайлы ел баяғыда ұмытқан, ал, мұндай олжаның иесі балаларына айтқысы келмеген. Сантьяго сөмкеден Урим мен Туммимді алып шықты. Олар тек бір-ақ рет, базардағы таң атқанда қажетке жараған еді: өмiр оған оларсыз да жөн белгілерін беріп келді. Ол оларды қобдиға салды – бұлар да оның қазыналарының бір бөлегі: тастар оған енді ешқашан жолықтырмайтын кәрі патшаны есіне салып тұратын болады. Бәлкім, әлемде тынымсыз жаһан кезетіндіктерінен солай шығар ». Ол тағы да желдің лебін сезінді. Бұл – Африкадан келіп жеткен левантиялық жел еді, бірақ ол бұл жолы маврлардың басып кіруі жайлы алдын-ала ескерткен жоқ.
Сантьяго енді одан жай ғана жақындап, ақырында оның еріндерінде қалып қойған сүйістің осынша танымал хош иісін, дыбысы мен дәмін айырды. Бозбала күлімсіреді: ол Фатиманың алғашқы сүйіп алғаны еді. Фатима! Тәржімелеген Марал ХАСЕН, Қарағанды, 2005-6 жж.
